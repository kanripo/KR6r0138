# -*- mode: mandoku-view -*-
#+TITLE: 廣弘明集
#+DATE: 2015-09-11 04:14:34
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 17
<pb:KR6r0138_SBCK_018-1a>
廣弘明集卷第十八¶¶
　　　　　　　　　唐　釋　道　宣　撰¶
　法義篇第四(寳乗獨運攝度是津/得其趣者¶心照遐舉)
　　序
夫法者何邪所謂憑准修行清神洗惑而為¶&KR0208;也義
者何邪所謂深有所以千聖不改其¶義萬邪莫&KR0326;其
致者也俗法五常仁義禮智¶信也百王不易其典衆
賢贊翼而不墜者也¶道法兩諦謂真俗也諸佛之所
由生羣有因¶之而超悟者也然則俗保五常淪惑緜
亘道¶資兩諦勝智增明故真俗為出道之階基正¶法
<pb:KR6r0138_SBCK_018-1b>
為入空之軌躅者也故論云非俗無以通¶真非真無
以遣俗又云諸佛說法常依二諦¶斯則大畧之成教
也至於大小半滿之流三¶篋八藏之典明心塵之顯
晦曉業報之殊途¶通慧解以鏡&KR0041;心了世相以光神
照也若斯¶以叙謂之法義也至於如說修行思擇靈
府¶者則四依法正創究識於倒情八直明道䇿¶淨心
於妄境三學開其玄府一貫統其真源¶漸染基搆自
當得其涯也但以幽關難啓匠<md:KR6r0138_T_018-0221b>¶石易迷匪藉言方莫
由&KR0155;附所以自古道俗¶同而問津踈瀹精靈陶練心
術或著論而導¶其解或談述而冩其懷因言而顯聖
<pb:KR6r0138_SBCK_018-2a>
心寄迹¶而揚玄理者也昔梁已叙其致今唐更廣其¶
塵各有其志明代代斯言之不絶也¶
　　釋疑¶論　¶¶¶¶¶¶¶晉戴安公<md:KR6r0138_T_018-0221c>¶安處子問於玄明先生曰葢聞積善之家必¶有餘慶
積不善之家必有餘殃又曰天道無¶親常與善人斯
乃聖逹之格言萬代之宏標¶也此則行成於巳身福
流於後世惡顯於事¶業獲罪乎幽冥然聖人為善理
無不盡理盡¶善積宜歷代皆不移行無一善惡惡相
承亦<md:KR6r0138_T_018-0222a>¶當百世俱闇是善有常門惡有定族後世修¶行
復何益哉又有束修履道言行無傷而¶天罰人楚百
<pb:KR6r0138_SBCK_018-2b>
羅僃嬰任性恣情肆行㬥虐生¶保榮䝿子孫繁熾推
此而論積善之報竟何¶扗乎夫五情六欲人心所常
有斧藻防閒¶外事之至苦茍人&KR0017;無尤於趣舍何不
順其¶所甘而强其苦哉請釋所疑以祛其惑先生¶曰
善哉子之問也史遷有言天之報施善人¶何如哉荀
悅亦云飾變詐而為姦詭者自¶足乎一世之間守道
順理者不免飢寒之患¶二生疑之於前而未能辨吾
子惑之於後不¶亦宜乎請試言之夫人資二儀之性
以生禀¶五常之氣以育性有修短之期故有彭殤之¶
殊氣有精麤之異亦有賢愚之别此自然之¶定理不
<pb:KR6r0138_SBCK_018-3a>
可移者也是以堯舜大聖朱均是育¶瞽叟下愚誕生
有舜顔回大賢早夭絶嗣商¶臣極惡令胤克昌夷&KR0361;
至仁餓&KR0174;窮山盗跖¶肆虐富樂自終比干忠正斃不
旋踵張湯酷¶吏七世珥貂凡此比&KR0011;不可稱數驗之
聖¶賢既如彼求之常人又如此故知賢愚善惡¶修短
窮達各有分命非積行之所致也夫以¶天地之玄逺
陰陽之廣大人在其中豈唯稊¶米之在太倉毫末之
於馬體哉而匹夫之細¶行人事之近習一善一惡皆
致冥應欲移自¶然之彭殤易愚聖於朱舜此之不然
居可識矣¶然則積善積惡之談葢施於勸教耳何以
<pb:KR6r0138_SBCK_018-3b>
言¶之夫人生而靜天之性也感物而動性之欲¶也性
欲既開流宕莫檢聖人之救其弊因神¶道以設教故
理妙而化敷順推遷而抑引<md:KR6r0138_T_018-0222b>¶故功玄而事適是以六
合之内論而不議鑚¶之而不知所由日用而不見所
極設禮學以¶開其大朦名法以束其形跡賢者倚之
以成¶其志不肖企及以免其過使孝友之恩深君¶臣
之義篤長幼之禮序朋執之好著背之則¶為失道之
人譏議以之起向之則為名教之¶士聲譽以之彰此
則君子行已處心豈可須¶&KR0119;而&KR0111;善哉何必循教責
實以期應報乎茍¶能體聖教之幽旨審分命之所鍾
<pb:KR6r0138_SBCK_018-4a>
庶可豁滯¶於心府不祈驗於冥中矣安處子乃避席
曰¶夫理藴千載念&KR0374;一生今聞吾子大通之論¶足以
釋滯疑祛幽結矣僕雖不敏請佩斯言¶
　　與逺法師書¶
安公和南弟子常覽經典皆以禍福之來由¶於積行
是以自少束修至于白首行不負於¶所知言不傷於
物&KR0011;而一生艱楚荼毒僃經¶顧景塊然不盡唯已夫
冥理難推近情易纏¶每中霄幽念悲慨盈懷始知修
短窮逹自有¶定分積善積惡之談蓋是勸教之言耳
近作¶此釋疑論今以相呈想消息之餘脫能尋省¶戴
<pb:KR6r0138_SBCK_018-4b>
安公和南¶
　　答¶戴處士書　釋慧逺
釋慧遠頓&KR0545;省君别示以為慨然先雖未善¶相悉人
物來往亦未始暫&KR0111;分命窮逹非常¶智所測然依&KR0342;
大宗似有定檢去秋與諸人¶共讀君論並亦有同異
觀周郎作答意謂¶世典與佛教粗是其中今封相呈
想暇日能¶力尋省¶
　　難釋疑論　周道祖<md:KR6r0138_T_018-0222c>¶近見君釋疑論葢即情之作料檢理要殆乎¶有中但
審分命之守似未照其本耳福善莫¶驗亦僕所常惑
<pb:KR6r0138_SBCK_018-5a>
雖周覽六籍逾深其滯及覩¶經教始昭然有歸故請
以先覺語當今之學¶者也君子為審分命所鍾可無
祈驗於冥中¶餘慶之言存於勸教請審分命之旨為
當宅¶情於理任而弗營耶為&KR0111;懷闇昩直置而已¶耶
若宅情於理則理未可喻善惡紛互逆順¶莫檢茍非
冥廢豈得弗營若直置而已則自¶非坐忘事至必感
感因於事則情亦&KR0155;降履¶信獲祐何能不慶為惡弗
罰焉得無怨雖欲¶&KR0111;懷其可得乎靖求諸已其効明
矣又勸教¶之設必&KR0342;實而動直為訓之方不可一塗
而¶盡故或若反而後㑹或曉昩於為言是以塗¶車芻
<pb:KR6r0138_SBCK_018-5b>
靈堂室異詔或顯其逺或微其近令循¶敎之徒不茍
求於分表飲和之士自守足於仁¶義故深淺並訓而
民聽不濫而神明之&KR0296;藴¶於妙物豈得顯稱積善正
位履霜而事與教¶反理與言違夷齊自得於安忍顔
冉長悲於¶履和恐有為之言或異於此若謂商臣之
徒¶敎所不及汲引之端葢中智已還而安于懷¶仁不
沒其身臧㑹以僣有後魯國則分命所¶鍾於何而審
玄明之唱更為疑府矣是以古¶之君子知通否之來
其過非新賢愚壽夭兆¶明自昔楚穆以福濃獲没蔡
靈以善薄受禍¶郄宛以釁深莫救宋桓以愆微易唱
<pb:KR6r0138_SBCK_018-6a>
故洗心¶以懷宗練形以聞道拔無明之沈根翳貪愛¶
之滯網不祈驗於冥中影響自徴不期存¶於應報而
慶罰已彰故能反歩極水鏡<md:KR6r0138_T_018-0223a>¶萬有但微明之道理隔
常域堯孔拯其麤宜¶有未盡史遷造其門而未踐乎
室惜其在無¶聞之世故永悲以窮年君既渉其津亦
應不¶逺而得此乃幽明之所寄豈唯言論而已乖¶敘
多年聊以代勤¶來論又以為天地曠逺人事細近一
善一惡¶無關冥應然則天網恢恢疎而遂失耶莫見¶
乎隱莫顯乎微但盈換藏於日用交賒昩乎¶理縁故
或乖於視聽耳山崩鍾應不以路遠¶䘮感火澤革性
<pb:KR6r0138_SBCK_018-6b>
不以同象成親詳檢數端可¶以少悟矣¶
　　重與逺法師書¶　戴安
安公和南間作釋疑論以寄其懷故呈之匠¶者思聞
啟誨既辱還告開示宗轍幷送周郎¶難甚有&KR0208;致但
理本不同所見亦殊今重¶伸鄙意答周復以相呈㫖
誠可求而辭不自¶暢想脫覽省戴公和南¶
　　答周居士難釋疑論¶
閒以暇日因事致感脱作釋疑以呈法師既¶辱還告
并送來難辭喻清贍致有㫖歸但自覺¶雖先觀者莫
悟所見既殊孰是能正茍懷未¶悟請共盡之僕所謂
<pb:KR6r0138_SBCK_018-7a>
能審分命者自呼識拔¶常均妙鑒理宗校練名實比
驗古今者耳不¶謂淪溺生&KR0174;之域欣慼失得之徒也
茍能悟¶彭殤之壽夭則知修短之自然察堯舜於朱¶
均以得愚聖之有分推淵商之善惡足明冥¶中之無
罰等比干盗跖可識禍福之非行既¶能體此難事然
後分命可審不祈冥報耳¶若如來難宅情於理則理
未可喻靖求諸已<md:KR6r0138_T_018-0223b>¶其明効矣此乃未喻由於求己非
為無理可¶喻也若舍己而外鑒必不逺而復矣¶
難曰勸敎之設必&KR0342;實而動直為訓之方不¶可以一
塗而盡僕豈謂聖人為敎反真空設¶耶答曰夫善惡
<pb:KR6r0138_SBCK_018-7b>
生於天理是非由乎人心因天¶理以施教順人心以
成務故幽懷體仁者挹¶玄風而載悦肆情出轍者顧
名教而内掬功¶玄物表日用而忘其惠理藴冥寂濤
之不見¶其宗非違虛教以眩於世也是以前論云因¶
神道以設教故理妙而化敷順推遷而抑¶引故功玄
而事適者也¶
難曰安于懷仁不沒其身臧會以僣有後魯¶國則分
命所鍾於何而審玄明之唱更為疑¶府矣答曰斯乃
所以明善惡之有定不由於¶積行也若夫仁者為善
之嘉行安于懷之而¶受福僣者反理之邪事臧會為
<pb:KR6r0138_SBCK_018-8a>
之而獲後¶良由分應沒身非履仁之所移命當為後
非行¶僣之能罰豈異比干忠正而嬰割心之戮張¶湯
酷吏而獲七世之祐哉茍斯理之不殊則¶知分命之
先定矣乃同玄明之有分非為成¶疑府也¶
難曰古之君子知通否之來其過非新賢愚¶壽夭兆
明自昔楚穆以福濃獲沒蔡靈以善¶薄受禍郄宛以
釁深莫救宋桓以愆微易¶唱答曰夫通否非新壽夭
自昔信哉斯言¶是僕所謂各有分命者也若夫福濃
獲沒釁¶深莫救此則報應之來有若影響蔡靈以善¶
薄受禍商臣宜以極逆罹殃宋桓以愆微易¶唱邾文
<pb:KR6r0138_SBCK_018-8b>
應用行善延年而罪同罰異福等報¶殊何明鑒於蔡
宋而獨昧於楚邾乎君所謂<md:KR6r0138_T_018-0223c>¶不祈驗於冥中影響自
徴不期在於應報而¶慶罰以彰於斯躓矣¶
難曰然則天網恢恢疎而遂失耶莫見乎隱¶莫顯乎
微但盈換藏於日用交賒昩於理緣¶答曰夫天理冥
昩變狀難明且當推已兆於¶終古考應報之成跡耳
至於善惡禍福或有¶一見斯自遇與事會非冥司之
真驗也何以¶明之若其有司當如之治國長之一家
善無¶微而不賞惡無纖而必罰使修行者保其素¶履
極逆者受其酷禍然後積善之家被餘慶¶於後世積
<pb:KR6r0138_SBCK_018-9a>
不善之家流殃咎乎來世耳而今¶則不然或惡深而
莫誅或積善而禍臻或履¶仁義而亾身或行肆虐而
降福豈非無司而¶自有分命乎若以盈換藏於日用
交賒昩於¶理緣者但當報對遲晚不切目前耳非為
善¶惡舛錯是非莫驗推斯而言人之生也性分¶夙定
善者自善非先有其生而後行善以致¶於善也惡者
自惡非本分無惡長而行惡以¶得於惡也故知窮逹
善惡愚智壽夭無非分¶命分命玄定於冥初行跡豈
能易其自然哉¶天網不失隱見微顯故是勸教之言
耳非玄¶明所謂本定之極致也既未悟妙推之有宗
<pb:KR6r0138_SBCK_018-9b>
亦何分命之可審乎將恐向之先覺還為後¶悟矣言
靣未日聊以讜敘¶
　　答戴處士書¶　周道祖
見重申釋疑論辭理切驗善乎校實也但僕¶意猶有
不同乃卽欲更言所懷一日侍法師¶坐粗共求君意
云氣力小佳當自有酬因君¶論㫖兼有所見也僕是
以不復稍厝其爝火<md:KR6r0138_T_018-0224a>¶須成㫖因上君云審分命者乃
是體極之人¶既非所同又僕所立不期存於應報而
慶罰¶已彰亦不如君所位也書不盡言於是信矣¶其
中小小亦多未喻付之未遇
<pb:KR6r0138_SBCK_018-10a>
　　與戴處士書¶　釋慧逺
見君與周居士往復足為賔主然佛教精微¶難以事
詰至於理玄數表義隱於經者不可¶勝言但恨君作
佛弟子未能留心聖典耳頃¶得書論亦未始暫忘年
衰多疾不暇有答脫¶因講集之餘粗綴所懷今寄往
試與同疑者¶共尋若見其族則比干商臣之流可不
思而¶得釋慧逺頓&KR0545;¶
　　答逺法師書¶　戴安
安公和南辱告并見三報論㫖喻弘逺妙暢¶理宗覽
省反復欣悟兼懷弟子雖伏膺法訓¶誠信彌至而少
<pb:KR6r0138_SBCK_018-10b>
遊人林遂不渉經學往以艱¶毒交&KR0374;聊寄之釋疑以
自攄散此葢情發於¶中而形於言耳推其俗見之懷
誠為未盡然¶三報曠逺難以辭究弟子尋當索歸必
覲展¶冀親承音㫖益祛其滯諸懷寄之周居士戴¶安
公和南¶
　　報應問　何承天¶
西方説報應其枝末雖明而即本常昩其言¶奢而寡
要其譬迂而無徴乖背五經故見棄¶於先聖誘掖近
情故得信於季俗夫欲知日¶月之行故假察於琁璣
將申幽冥之信宜¶取符於見事故鑑燧懸而水火降
<pb:KR6r0138_SBCK_018-11a>
雨宿離而¶風雲作斯皆逺由近驗幽以顯著者也夫
鵞¶之為禽浮清池咀春草衆生蠢動弗之犯也<md:KR6r0138_T_018-0224b>¶而庖
人執焉尠有得免刀俎者燕翻翔求食¶唯飛蟲是甘
而人皆愛之雖巢幕而不懼非¶直鵞燕也羣生萬有
往往如之是知殺生者¶無惡報為福者無善應所以
為訓者如彼所¶以示世者如此余甚惑之若謂燕非
蟲不甘¶故罪所不及民食芻豢奚獨嬰辜若謂禽豸¶
無知而人識經教斯則未有經敎之時畋漁¶網&KR0328;亦
無罪也無故以科法入中國乃所以¶為民陷穽也彼
仁人者豈其然哉故余謂佛¶經但是假設權敎勸人
<pb:KR6r0138_SBCK_018-11b>
為善耳無關實敘是¶以聖人作制推德翳物我將我
享寔膺天祐¶固獲三品賔庖也焉若乃見生不忍&KR0174;
聞¶聲不食肉固君子之所務豫竊願髙明更加¶三思¶
　　答何衡陽書　劉少府¶
敬覽髙話辭切證明所謂彼上人者難為酬¶對者也
然如來窮理盡性因感成敎故五善¶思啓戒品為之
設六蔽待祛般若為之照薰¶以十善淨以無漏畢竟
解脫至菩提而已矣¶斯末之所以明而本之不昩者
耶孔以致孝¶為務則仁被四海釋以大慈為首則化
周五¶道導物之迹非乃冥耶但應有麤精終然自¶殊
<pb:KR6r0138_SBCK_018-12a>
耳凡覽般若諸經不以無孔為疑何獨誦¶丘之書而
有見棄之言乎以龍&KR0017;之陋尚感¶聖而至誘掖得信
豈季俗而已哉足下據見¶在之敎以詰三世之辨奢
迂之怪固不待¶言若許因果不謬猶形之與影徴要
之効如¶合符也若日月之行幽明之信水火之降風¶
雲之作皆先因而後果不出感召之道故緣<md:KR6r0138_T_018-0224c>¶起鑑能
致水緣滅燧不招火一切諸法從緣¶起滅耳若鵞之
就斃味登俎鼎燕之獲免無¶取鹽梅故鵞殺於人猶
䖝死於燕鵞䖝見世¶受人燕未來報報由三業業有
遲疾若人入¶孝出悌揚于王庭君親無將將而必誅
<pb:KR6r0138_SBCK_018-12b>
此¶見報之疾著乎視聽者也若忠為令德剖心¶沈淵
劫掠肆殺有幸而免此後報之遲疎而¶不失者也善
惡之業業無不報但過去未來¶非耳目所得故信之
者寡而非之者衆耳科¶法清淨滌塵開慧中國弗思
謂為陷穽非我¶無謀秦弗用也勸人為善誠哉斯言
然權者¶謂實非假設也故文王廢伯邑考而立武王¶
權也周適非王發有天命禮是疎制理固從¶實伯邑
廢立實也各從其實德用交歸自¶非大智孰能預之
經云善權方便亦復如是¶耳夫民生而殺性之欲也
飲血席毛在上皇¶之世矣聖人去殺非教殺也但民
<pb:KR6r0138_SBCK_018-13a>
敎未盡而¶化宜漸損雖將享三品尊薦厚賔然湯開
其¶網孔釣不綱詩翼五豝禮弗身踐據兹而¶觀作者
之心見矣今忍不食誠已慈之心¶若推不忍於視聽
之表均不食於見聞之内¶其至矣哉其至矣哉祗藉
來誶伸以管窺¶實相無言言成戲論既不自是想亦
同非若¶高明之譬請俟諸君子¶
　　與諸道人辨宗論　謝靈運¶
同遊諸道人並業心神道求解言外余枕疾¶務寡頗
多暇日聊伸由來之意庶定求宗之¶悟¶釋氏之論聖
道雖逺積學能至累盡鑒生不<md:KR6r0138_T_018-0225a>¶應漸悟孔氏之論聖
<pb:KR6r0138_SBCK_018-13b>
道既妙雖顔殆庶體無¶鑒周理歸一極¶有新論道士
以為寂鑒微妙不容階級積學¶無限何為自絶今去
釋氏之漸悟而取其能¶至去孔氏之殆庶而取其一
極一極異漸悟¶能至非殆庶故理之所去雖合各取
然其離¶孔釋矣余謂二談救物之言道家之唱得意¶
之說敢以折中自許竊謂新論為然聊答下¶意遲有
所悟¶
法勗問敬覽清論明宗極雖微而一悟頓了¶雖欣新
剖竊有所疑夫明逹者以體理絶欲¶悠悠者以迷惑
嬰累絶欲本乎見理嬰累由¶於乖宗何以言之經云
<pb:KR6r0138_SBCK_018-14a>
新學者離般若便如¶失明者無導是為懷理蕩患於
兹顯矣若渉¶求未漸於大宗希仰猶累於塵垢則永
劫劬¶勞期果&KR0225;邈既懷猶豫伏遲嘉訓初答道與¶俗
反理不相關故因權以通之權雖是假㫖¶在非假智
雖是真能為非真非真不傷真本¶在於濟物非假不
遂假濟物則反本如此之¶劫無為空勤期果有如皎
日¶勗再問案論孔釋其道既同救物之假亦不¶容異
而神道之域雖顔也孔子所不誨實相¶之妙雖愚也
釋氏所必教然則二聖建言何¶乖背之甚哉再答二
教不同者隨方應物所¶化地異也大而校之華民易
<pb:KR6r0138_SBCK_018-14b>
於¶見理難於受教故閉其累學而開其一極夷¶人易
於受教難於見理故閉其頓了而開其¶漸悟漸悟雖
可至昩頓了之實一極雖知寄¶絶累學之冀良由華
人悟理無漸而誣道無<md:KR6r0138_T_018-0225b>¶學夷人悟理有學而誣道有
漸是故權實雖¶同其用各異昔向子期以儒道為壹
應吉甫¶謂孔老可齊皆欲窺宗而況真實者乎勗三¶
問重尋答以華夷有險易之性故二聖敷異¶同之教
重方附俗可謂美矣然淵極朗鑒作¶則於上愚民&KR0041;
昩伏從於下故作則宜審其¶政伏從必是其宗今孔
廢聖學之路而釋開¶漸悟之逕筌蹄既已紛錯羣黎
<pb:KR6r0138_SBCK_018-15a>
何由歸真三¶答冬夏異性資春秋為始末晝夜殊用
緣¶辰暮以往復況至精之理豈可逕接至粗之¶人是
故&KR0342;漸悟者所以密造頓解倚孔教¶者所以濳成學
聖學聖不出六經六經¶而得頓解不見三藏而以三
藏果筌蹄歷然何¶疑紛錯魚兔既獲羣&KR0058;以濟¶
僧維問承新論法師以宗極微妙不容階級¶使夫學
者窮有之極自然之無有若符契何¶須言無也若資
無以盡有者焉得不謂之漸¶悟耶初答夫累既未盡
無不可得盡累之¶弊始可得無耳累盡則無誠如符
契將除其¶累要須&KR0342;教在有之時學而非悟悟在有
<pb:KR6r0138_SBCK_018-15b>
表¶託學以至但階級教愚之談一悟得意之論¶矣維
再問論云悟在有表得不以漸使夫渉¶學希宗當日
進其明不若使明不日進與不¶言同若日進其明者
得非漸悟乎¶再答夫明非漸至信由教發何以言之
由教¶而信則有日進之功非漸所明則無入照之¶分
然向道善心起損累出垢伏伏似無同¶善似惡乖此
所務不俱非心本無累至夫一¶悟萬滯同盡耳<md:KR6r0138_T_018-0225c>¶維三
問答云由教而信則有日進之功非漸¶所明則無入
照之分夫尊教而推宗者雖不¶永用當推之時豈可
不暫令無耶若許其¶暫合猶自賢於不合非漸如何
<pb:KR6r0138_SBCK_018-16a>
三答暫者假也真者常也假知無常常知無¶假今豈
可以假知之暫而侵常知之真哉今¶暫合賢於不合
誠如來言竊有微證誣臣諫¶莊王之言物賒於己故
理為情先及納夏¶姬之時已交於物故情居理上情
理雲互物¶已相傾亦中智之率任也若以諫日為悟¶
豈容納時之惑耶且南為聖也北為愚也背¶北向南
非停北之謂向南背北非至南之稱¶然向南可以至
南背北非是停北非是停¶北故愚可去矣可以至南
故悟可得矣¶
慧驎演僧維問¶當假知之壹合與真知同異¶初答¶與
<pb:KR6r0138_SBCK_018-16b>
真知異¶驎再問¶以何為異¶再答假知者累伏故理暫
為用用暫在理不¶恒其知真知者照寂故理常為用
用常在理¶故永為真知¶驎三問累不自除故求理以
除累今假知之¶一合理實在心在心而累不去將何
以去之¶乎¶三答累起因心心觸成累累恒觸者心日
昬¶教為用者心日伏伏累彌久至於滅累然滅¶之時
在累伏之後也伏累滅累貌同實異不<md:KR6r0138_T_018-0226a>¶可不察滅累
之體物我同&KR0111;有無壹觀伏累¶之狀他已異情空實
殊見殊實空異已他者¶入於滯矣壹無有同我物者
出於照也
<pb:KR6r0138_SBCK_018-17a>
驎維問三世長於百年三千廣於赤縣四部¶多於户
口七寳妙於石沙此亦方有小大故¶化有逺近得不
謂之然乎¶初答事理不同恒成四端自有小大各得
其¶宜亦有賢愚違方而處所謂世同時異物是¶人非
譬割雞之政亦有牛刀佩璽而聽豈皆¶唐虞今謂言
游體盡於武城長世皆覃於天¶下未之聞也且俱稱
妙覺而國土精粗不可¶以精粗國土而言聖有優劣
景迹之應本非¶所徴矣¶維再問論云或道廣而事狹
或事是而人非¶今不可以事之大小而格道之粗妙
誠哉斯¶言但所疑不在此耳設令周孔實未盡極以
<pb:KR6r0138_SBCK_018-17b>
之應世故自居宗此自是世去聖逺未足明¶極夫降
妙數階以接羣粗則粗者所不測然¶數階之妙非極
妙之謂推此而言撫世者於¶粗為妙然於妙猶粗矣
以妙求粗則無住¶不盡以粗求妙則莫覩其源無往
不盡故¶謂之窮理莫覩其原故仰之彌高今豈可就¶
顔氏所崇而同之極妙耶¶再答今不藉顔所推而謂
之為極但謂顔為¶庶幾則孔知機矣且許禹昌言孔
非本談¶以堯則天體無是同同體至極豈計有之小¶
大耶¶維三問凡世人所不測而又昌言者皆可以¶為
聖耶<md:KR6r0138_T_018-0226b>¶三答夫昌言賢者尚許其賢昌言聖者豈得¶反
<pb:KR6r0138_SBCK_018-18a>
非聖耶日用不知百姓之迷&KR0041;唯佛究盡¶實相之崇
髙今欲以崇髙之相而令迷&KR0041;所¶知未之有也茍所
不知焉得不以昌言為信¶既以釋昌為是何以孔昌
為非耶¶
竺法綱問敬披高論探硏宗極妙判權實存¶㫖儒道
遺敎孔釋昌言折中&KR0098;然新論可謂¶激流導源瑩拂
發暉矣詳複答勗維之問或¶謂因權以通或學而非
悟爾為玄句徒設無¶關於胷情焉竊所未安何以言
之夫道形¶天隔幾二險絶學不漸宗曾無髣髴馳騁
有¶端思不出位神崖曷由而登機峯何從而¶超哉若
<pb:KR6r0138_SBCK_018-18b>
勤務於有而坐體於無者譬猶揮毫¶鍾張之則功侔
羿養之能不然明矣蓋同有¶非甚礙尚不可以翫此
而善彼豈況乎有無¶之至背而反得以相通者耶¶又
云累既未盡無不可得盡累之弊始可得¶無耳¶論曰
夫膏肓大道摧輈玄路莫尚於封有之¶累也蓋有不
能袪有袪有者必無未有先¶盡¶有累然後得無也就
如所言累盡則無爾為¶累之自去實不無待實不無
待則不能不無¶故無無貴矣如彼重闇自晞無假火
日無假¶火日則不能不設亦明無尚焉落等級而竒¶
頓悟將於是乎躓矣暇任之餘幸思嘉釋
<pb:KR6r0138_SBCK_018-19a>
釋慧琳問三復精議辨㦎二家斟酌儒道實¶有懷於
論矣至於去釋漸悟遺孔殆庶蒙竊¶惑焉釋云有漸
故是自形者有漸孔之無漸<md:KR6r0138_T_018-0226c>¶亦是自道者無漸何以
知其然耶中人可以¶語上久習可以移性孔氏之訓
也一合於¶道場非十地之所階釋家之唱也如此漸
絶¶文論二聖詳言豈獨夷束於教華拘於理將¶恐斥
離之辨辭長於新論乎勗道人難云絶¶欲由於體理
當謂日損者以理自悟也論曰¶道與俗反本不相關
故因權以通之物濟則¶反本問曰權之所假習心者
亦終以為慮乎¶為曉悟之日與經之空理都自反耶
<pb:KR6r0138_SBCK_018-19b>
若其永¶背空談翻為末說若始終相扶可循教而¶至
不答維驎假知中殊為藻豔但與立論¶有違假者以
旋迷喪理不以鑽火致惑茍南¶向可以造越背北可
以棄燕信燕北越南¶矣慮空可以洗心捐有可以祛
累亦有愚¶而空聖矣如此但當勤般若以日&KR0111;瞻郢
路¶而驟進復何憂於失所乎將恐一悟之唱更¶躓於
南比之譬耶¶
　　答綱琳二法難¶(并書)
披覽&KR0031;難欣若暫對藻豐論博蔚然滿目可¶謂勝人
之口然未厭於心聊伸前意無由言¶對執筆長懷謝
<pb:KR6r0138_SBCK_018-20a>
靈運和南¶
　　　答綱公難¶
來難云同有非甚閲尚不可以翫此而善¶彼豈況乎
有無之至背而反得以相通者耶¶此是拘於所習以
生此疑耳夫專翫筆札者¶自可不工於弧矢弧矢既
工復翫筆札者何¶為不兼哉若封有而不向宗自是
封者之失¶造無而去滯何為不可得背借不兼之有
以¶詰能兼之無非惟鍾胡愧射於更李羿養慚<md:KR6r0138_T_018-0227a>¶書於
羅趙觸類之躓始充巧厯之歎今請循¶其本夫憑無
以伏有伏久則有&KR0111;伏時不¶能知知則不復辨是以
<pb:KR6r0138_SBCK_018-20b>
坐&KR0111;日損之談近出¶老莊數緣而滅經有舊說如此
豈累之自去¶實無之所濟且明爲晦新功在火日但
火日¶不稱功於幽闇般若不言惠於愚蠢耳推此¶而
往詎俟多云¶
　　　答琳公難¶
孔雖曰語上而云聖無階級釋雖曰一合¶而云物有
佛性物有佛性其道有歸所疑者¶漸教聖無階級其
理可貴所疑者殆庶豈二¶聖異塗將地使之然斥離
之歎始是有在辭¶長之論無乃角弓耶¶難云若其永
背空談翻與末說若始終相¶扶可循教而至可謂公
<pb:KR6r0138_SBCK_018-21a>
孫之辭辯者之囿矣¶夫智為權本權為智用今取聖
之意則智即¶經之辭則權&KR0342;權以為檢故三乗咸蹄
筌既¶意以歸宗故般若為魚兔良由民多愚也教¶故
迂矣若人皆得意亦何貴於攝悟假知之¶論㫖明在
有者能為逹理之諫是為交賒相¶傾非悟道之謂與
其立論有何相違燕北越¶南有愚空聖其理既當頗
獲於心矣若勤¶者日&KR0111;瞻者驟進亦實如來言但勤
未是得¶瞻未是至當其此時可謂向宗既得既至可¶
謂一悟將無同轡來馳而云異轍耶¶
　　問謝永嘉　王弘
<pb:KR6r0138_SBCK_018-21b>
論曰由教而信有日進之功非漸所明無入¶照之分¶
問曰由教而信而無入照之分則是闇信聖<md:KR6r0138_T_018-0227b>¶人若闇
信聖人理不關心政可無非聖之尤¶何由有日進之
功¶
論曰暫者假也真者常也假知無常常知¶無假又曰
假知累伏理暫為用用暫在理不¶恒其知¶問曰暫知
為假知者則非不知矣但見理尚¶淺未能常用耳雖
不得與真知等照然寧無¶入照之分耶若暫知未是
見理豈得云理¶暫為用又不知以何稱知¶
論曰教為用者心日伏伏累彌久至於滅累¶問曰教
<pb:KR6r0138_SBCK_018-22a>
為用而累伏為云何伏耶若都未見¶理專心闇信當
其專心唯信而已謂此為累¶伏者此是慮不能並為
此則彼廢耳非為理¶累相權能使累伏也凡厥心數
孰不皆然如¶此之伏根本末異一倚一伏循環無已
雖復¶彌久累何由滅¶弘曰一悟之談常謂有心但未
有以折中異¶同之辨故難於厝言耳尋覽來論所釋
良多¶然猶有未好解處試條如上為呼可容此疑¶不
既欲使彼我意盡覽者泠然後對無兆兼¶當造膝執
筆增懷真不可言¶王弘敬謂
　　答王衞軍問¶(并書)謝靈運
<pb:KR6r0138_SBCK_018-22b>
問曰由教而信而無入照之分則是闇信聖¶人耶若
闇信聖人理不關心正可無非聖之¶尤何由有日進
之功¶答曰顔子體二未及於照則向善已上莫非¶闇
信但教有可由之理我有求理之志故曰¶關心賜以
之二回以之十豈直免尤而已實¶有日進之功<md:KR6r0138_T_018-0227c>¶問曰暫知爲假知者則非不知矣但見理¶尚淺未能
常用耳雖不得與真知等照然¶寧可謂無入照之分
耶若暫知未是見理豈¶得云理暫爲用又不知以何
稱知¶答曰不知而稱知者正以假知得名耳假¶者爲
名非暫知如何不恒其用豈常之謂既¶非常用所以
<pb:KR6r0138_SBCK_018-23a>
交賒相傾故諫人則言政理悅¶已則犯所知若以諫
時為照豈有悅時之犯¶故知言理者浮談犯知者沈
惑推此而判自¶聖已下無淺深之照然中人之性有
崇替之¶心矣¶
問曰教為用而累伏為云何伏耶若都未見¶理專心
闇信當其專心唯信而已謂此為累¶伏者此是慮不
能並屬此則彼廢耳非為理¶累相推能使累伏也凡
厥心數孰不皆然如¶此之伏根本未異一倚一伏循
環無已雖復¶彌久累何由滅¶答曰累伏者屬此則廢
彼實如來告凡厥心¶數孰不皆然亦如來㫖更恨不
<pb:KR6r0138_SBCK_018-23b>
就學人設言¶而以恒物為譏耳譬如藥驗者疾易痊
理妙¶者吝可洗洗吝豈復循環疾痊安能起滅則¶事
不侔居然已辨但無漏之功故資世俗之¶善善心雖
在五品之數能出三界之外矣平¶叔所謂冬日之陰
輔嗣亦云逺不必&KR0157;聊借¶此語以況入無果無阻隔
靈運白一悟理質¶以經誥可謂俗文之談然書不盡
意亦前世¶格言幽僻無事聊與同行道人共求其衷
猥¶辱髙難詞徴理析莫不精究尋覽彌日欣若¶暫對
輒復更伸前論雖不辨酬釋來問且以<md:KR6r0138_T_018-0228a>¶示懷耳海嶠
岨迥披敘無期臨白增懷眷歎¶良深謝靈運再拜
<pb:KR6r0138_SBCK_018-24a>
　　重答謝永嘉書¶　王弘
更尋前答起悟亦不知所以為異正當¶爾耳已送示
生公此間道人故有小小不同¶小涼當共面盡脫有
厝言更白靣寫未由寄¶之於此所散猶多¶
　　答王衞軍書　竺道生¶
究尋謝永嘉論都無間然有同似若妙善不¶能不以
為欣檀越難㫖甚要切想尋必佳通¶耳且聊試略取
論意以伸欣悅之懷以為茍¶若不知焉能有信然則
由教而信非不知也¶但資彼之知理在我表資彼可
以至我庸得¶無功於日進未是我知何由有分於入
<pb:KR6r0138_SBCK_018-24b>
照豈¶不以見理於外非復全昩知不自中未為能照¶
耶¶
　　與安成矦姚嵩義述佛書　後秦主姚興¶
吾曾以已所懷疏條摩訶衍諸義圖與什公¶評詳厥
哀遂有哀故不復能斷理未久¶什公尋復致變自爾
喪戎相尋無後意事¶遂&KR0111;棄之近以當遣使送像欲
與卿作疏箱¶篋中忽得前所條本末今送示卿徐徐
尋撫¶若於卿有所不足者便可致難也見卿來日¶並
可以當言笑¶吾前試通聖人三逹觀以諮什公公尋
有答¶今并送往諸此事皆是昔日之意如今都無¶情
<pb:KR6r0138_SBCK_018-25a>
懷如何矣¶
　　通三世論¶(諮什/法師)
曾問諸法師明三世或有或無莫適所定此<md:KR6r0138_T_018-0228b>¶亦是大
法中一叚處所而有無不泮情每慨¶之是以忽疏野
懷聊試孟浪言之誠知知孟¶浪之言不足以會理然
胷襟之中欲有少許¶意了不能黙已輒疏條相呈匠
者可為折¶衷余以為三世一綂循環為用過去雖滅
其¶理常在所以在者非如阿毗曇注言五隂塊¶然喩
若足之履地真足雖往厥跡猶存常來¶如火之在木
木中欲言有火耶視之不可見¶欲言無耶緣合火出
<pb:KR6r0138_SBCK_018-25b>
經又云聖人見三世若¶其無也聖無所見若言有耶
則犯常嫌明過¶去未來雖無眼對理恒相因茍因理
不絶聖¶見三世無所疑矣¶
　　答後秦主姚興書　鳩摩羅什¶
雅論大通甚佳去來定無此作不通佛說色¶隂三世
和合總明為色五隂皆爾又云從心¶生心如從榖生
榖以是故知必有過去無無¶因之咎又云六識之意
識依已滅之意為本¶而生意識又正見名過去業未
來中果法也¶又十方中第二力知三世諸業又云若
無過¶去業則無三塗報又云學人若在有漏心¶中則
<pb:KR6r0138_SBCK_018-26a>
不應名為聖人以此諸比固知不應無¶過去若無過
去未來則非通理經法所不許¶又十二因緣是佛法
之深者若定有過去未¶來則與此法相違所以者何
如有榖子地水¶時節芽根得生若先已定有則無所
待有若¶先有則不名從緣而生又若先有則是常倒¶
是故不得定有不得定無有無之説唯時所¶宜耳以
過去法起行業不得言無¶又云今不與昔對不得言
有雅論之通甚<md:KR6r0138_T_018-0228c>¶有佳致又大品所明過去如不離未
來現在¶如未來現在如亦不離過去如此亦不言無¶
也此實是經中之大要俟得髙對通復盡之
<pb:KR6r0138_SBCK_018-26b>
　　通不住法住般若　後秦主姚興
衆生之所以不階道者有¶著故也是以聖人之教恒
以去著爲事故言¶以不住般若雖復大聖玄鑒應照
無際亦不¶可著著亦成患欲使行人&KR0111;彼我遺所寄
汎¶若不繫之舟無所倚薄則當於理矣¶
　　通聖人放大光明普照十方¶
聖人之教玄通無涯致感多方不可作一途¶求不可
以一理推故應粗以粗應細以細應¶理固然矣所以
放大光明現諸神變者此應¶十方諸大菩薩將紹尊
位者耳若處俗接麤¶復容此事耶阿含經云釋氏之
<pb:KR6r0138_SBCK_018-27a>
處天竺四十¶餘載衣服飲食受諸患痛與人不别經
又云¶聖人亦入鹿馬而度脫之當在鹿馬豈異於¶鹿
馬哉若不異鹿馬應世常流不待此神變¶明矣每事
要須自同於前物然後得行其化¶耳¶
　　通三世¶
衆生歷渉三世其猶循環過去未來雖無眼¶對其理
常在是以聖人尋往以知往逆數以¶知來¶
　　通一切諸法空¶
大道者以無為為宗若其無為復何所有耶¶
　　謝後秦主姚興珠像表　姚嵩
<pb:KR6r0138_SBCK_018-27b>
臣言奉珠像承是皇后遺囑所建禮覲之日¶永慕罔
極伏惟感往增懷臣言先承陛下親¶營像事每注心
延望遲冀暫一禮敬不悟聖<md:KR6r0138_T_018-0229a>¶恩垂及乃復與臣供養
此像既功寳並重且¶於制作之理擬若神造中來所
見珠像誠當¶奇妙然方之於此信復有間瞻奉踊躍
實在¶無量夫受乾施者無報蒙恩隆者無謝雖欲¶仰
陳愚誠亦復莫知所盡臣言¶
　　上後秦主姚興佛義表
臣言奉陛下所通諸義理味淵玄詞致清¶勝間詣踰
於二篇妙盡侔乎中觀詠之翫¶之紙已致勞而心猶
<pb:KR6r0138_SBCK_018-28a>
無厭眞可謂當時之高¶唱累劫之宗範也但臣頑闇
思不參玄然披¶尋之日眞復詠歌弗暇不悟弘慈善
誘乃欲¶令參致問難敢&KR0111;愚鈍輒位敘所懷豈曰存¶
難直欲諮所未悟耳臣言¶上通三世甚有深致既已
逺契聖心¶兼復抑正衆説宗塗亹亹超絶常境欣悟
之¶至益令賞味增深加為什公硏覈該僃實¶非愚臣
所能稱盡正當銘之懷&KR0573;以為心要¶耳臣言¶上通不
住法住般若義云衆生所以不¶階道者有著故也聖
心玄詣誠無不盡然至¶乎標位六度而以無著為宗
取之於心誠如¶明誨即之于事脫有未極夫無著雖
<pb:KR6r0138_SBCK_018-28b>
妙似¶若有不即真兩冥有不即真兩冥恐是心&KR0111;¶之
謂耳竊尋玄教如更有以謹牒成言以攄¶愚見故經
云以無所捨法具足檀波羅蜜以¶此三事不可得故
三者既冥有無無當無當¶之理即同幻化以此而推
恐不住之致非¶真&KR0111;彼我遺所寄而已¶¶
詔云放大光明諸神變者此自應十方諸大<md:KR6r0138_T_018-0229b>¶菩薩將
紹尊位者耳斯理之玄固非庸近所¶參然不已之情
猶欲言所未逹夫萬有不同¶精麤亦異應彼雖&KR0651;而
聖心恒一恒一故圓¶以應之不同故權以濟之雖鹿
馬而未始乖¶其大雖現神變而未始遺其細故淨名
<pb:KR6r0138_SBCK_018-29a>
經云¶如來或以光明而作佛事或以寂寞而作佛¶事
顯黙雖異而終致不二然則於小大之間¶恐是時互
説耳如華手經初佛為徳藏放大¶光明令諸衆生普
蒙其潤又思益經中網明¶所問如來三十三種光明
一切遇者皆得利¶益法華經云佛放眉間相光亦使
四衆八部¶咸皆生疑又云處闇衆生各得相見苟有
其¶緣雖小必益茍無其因雖大或乖故般若經¶云若
有衆生遇斯光者必得無上道又以神¶變令三惡衆
生皆生天上以此而言至於光¶明神變之事似存平
等敢緣慈顧輒竭愚思¶若復哀矜重開導者豈直微
<pb:KR6r0138_SBCK_018-29b>
臣獨受其賜¶¶
詔云大道者以無為為宗若其無為復何所¶為耶至
理淵淡誠不容言然處在渉求之地¶不得不尋本以
致悟不審明道之無為為當¶以何為體若以妙為宗
者雖在帝先而非極¶若以無有為妙者必當有不無
之因因稱俱¶未冥詎是不二之道乎故論云無於無
者必¶當有於有有無之相譬猶修短之相形耳無¶理
雖玄將恐同彼斷常常猶不可況復斷耶¶然則有無
之津乃是邉見之所存故中論¶云不破世諦故則不
破真諦又論云諸法¶若實則無二諦諸法若空則無
<pb:KR6r0138_SBCK_018-30a>
罪福若無罪<md:KR6r0138_T_018-0229c>¶福凡聖無泮二茍無泮道何所益由臣
闇昩未悟宗極唯願仁慈重加誨諭¶
　　答安成矦姚嵩　後秦主姚興¶
卿所難問引喻兼富理極深致實非庸淺所¶能具答
今為當都格以相酬耳卿引般若經¶云若有衆生遇
斯光者必得無上道即經所¶言未聞有凡流而得見
光明者如釋迦放大¶光明普照十方當斯之時經不
言有羣品而¶得見其怪而異之者皆是普明之徒以
斯言¶之定不為羣小也卿若以衆生為疑者百億¶菩
薩豈非衆生之謂耶然經復云普明之詣¶釋迦皆與
<pb:KR6r0138_SBCK_018-30b>
善男子善女人持諸華香來供養¶釋迦及致供養之
徒自應普蒙其潤也但光¶明之作本不為善男子善
女人所以得蒙餘¶波者其猶蠅附驥尾得至千里之
舉耳¶卿又引神變令三惡衆生得生人天若在鹿¶為
鹿在馬為馬而度脱之豈非神變之謂耶¶華手思益
法華諸經所言若云放大光明自¶應與大品無異也
若一一光明以應適前物¶此作非人天所通夫光明
之與寂寞此直發意¶有參差其揆一也卿引經言施
者受者財物¶不可得與不住法不住般若未有異二
者直¶是始終之教也綂而言之俱是破著之語耳¶何
<pb:KR6r0138_SBCK_018-31a>
者罪不罪施者受者及財物都不可得若¶都不可得
復何所著是勸無所著明矣卿又¶問明道之無為為
當同諸法之自空為妙¶空無以成極耶又引論中二
諦之間言意所¶不及道之無為所寄耶吾意以謂為
道止無¶為未詳所以宗也何者夫衆生之所以流轉<md:KR6r0138_T_018-0230a>¶生&KR0174;者皆著欲故也若欲止於心即不復生¶&KR0174;既不
生死濳神玄漠與空合其體是名&KR0314;槃¶耳既曰&KR0314;槃
復何容有名於其間哉夫道以¶無寄為宗若求寄所
在恐乃惑之大者也吾¶所明無為不可為有者意事
如隱尋求或當¶小難今更重伸前義卿所引中論即
<pb:KR6r0138_SBCK_018-31b>
吾義¶宗諸法若不空則無二諦若不有亦無二諦¶此
定明有無不相離何者若定言有則無以¶抜髙士若
定明無則無以濟常流是以聖¶人有無兼抱而不捨
者此之謂也然諸家¶通第一義廓然空寂無有聖人
吾常以為¶殊太逕廷不近人情若無聖人知無者誰¶
也¶
　　重上後秦主姚興表　姚嵩¶
臣言奉賜還詔誨喻周僃伏尋之日欣踊無¶量陛下
爰發德音光闡幽極拓道義之門演¶如來之奥冥宗
隱而復彰玄扉掩而再敞文¶外之㫖可謂朗然幽燭
<pb:KR6r0138_SBCK_018-32a>
矣夫理玄者不可以¶言稱事妙者固非常詞之所讃
雖欲心口仰¶詠亦罔知所盡由臣愚鈍而猥蒙陛下
襃飾¶之美誠復欣戴殊眷實赦比仰味微言硏¶詠彌
至其為蒙悟豈唯過半之益但臣仍&KR0182;¶外役無由親
承音㫖每望雲遐慨實在罔極¶不勝延係謹以申聞
臣嵩言¶
　　重答安成矦姚嵩
得表具一二吾常近之才加多事昬塞觸¶事靣牆不
知道理安在為復以卿好樂玄¶法是以聊復孟浪以
言之耳而來喩過美益¶以不安
<pb:KR6r0138_SBCK_018-32b>
　　析疑論　唐釋慧浄<md:KR6r0138_T_018-0230b>¶太子中舍辛諝學該文史誕傲自矜心存道¶術輕弄
佛法染翰著論詳略釋宗時有對者¶諝必碎之于地
謂僧中之無人也慧淨法師¶不勝其侮乃裁論以擬
之曰披覽髙論博究¶精微㫖贍文華驚心眩目辯超
炙輠理跨聮¶環幽難㪍以縱横掞藻紛其駱驛非夫
哲士¶誰其溢心瞻彼上人固難與對輕持不敏寧¶酬
客難來
論云一音演說各隨&KR0011;解蠕動衆¶生皆有佛性然則
佛陀之與大覺語從俗異¶智慧之與般若義本玄同
<pb:KR6r0138_SBCK_018-33a>
習智覺若非勝因¶念佛慧豈登妙果答曰大哉斯舉
也深固幽¶逺理渉嫌疑今當為子略陳梗槩若乃問
同¶答異文郁郁於孔書名一義乖理明明於釋¶典若
名同不許義異則問一不得答殊此例¶既&KR0155;彼並自
沒如有未喻更為提撕夫以住¶無所住萬善所以兼
修為無不為一音所以¶齊應豈止絶聖棄智抱一守
雌冷然獨善義¶無兼濟較言優劣其可倫乎二宗既
辨百難¶斯滯
論云必彼此名言遂可分别一音各解¶乃翫空談答
曰誠如來㫖亦須分别竊以¶逍遙一也鵬鷃不可齊
<pb:KR6r0138_SBCK_018-33b>
乎九萬榮枯同也椿¶菌不可齊乎八千而況爝火之
侔日月浸灌¶之方時雨寧有分同明潤而遂均其曜
澤哉¶至若山豪一其小大彭殤均其壽夭莛楹¶亂其
横豎施厲混其妍媸斯由相待不定相¶奪可&KR0111;莊生
所以絶其有封非謂未始無物¶斯則以余分别攻子
分别子亾分别即余亾¶分别矣君子劇談幸無虗論
一言易失駟馬¶難追斯文誡矣深可慎哉<md:KR6r0138_T_018-0230c>¶論云諸行無常觸&KR0011;縁起後心有待資氣渉¶求然則
我淨受於熏修慧定成於繕剋答曰¶無常者故吾去
也縁起者新吾來也故吾去¶矣吾豈常乎新吾來矣
<pb:KR6r0138_SBCK_018-34a>
吾豈斷乎新故相¶傳假熏修以成淨美惡更代非繕
剋而難功¶是則生滅破於斷常因果顯乎中觀斯寔
莊¶釋玄同東西理會而吾子去彼取此得無謬¶乎¶
論云續鳧截鶴庸詎真如草化蜂飛何居弱¶䘮答曰
夫自然者報分也熏修者業理也報¶分已定二鳥無
羡於短長業理資緣兩蟲有¶待而飛化然則事像易
疑沈冥難曉幽求之¶士論或罔息至乃道圓四果尚
昧衣珠位隆¶十地猶昬羅縠聖賢固其若此而況庸
庸者¶乎自非鑒鏡三明雄飛七辯安能妙契玄極¶敷
究幽微貧道藉以受業家門朋從是寄希¶能擇善敢
<pb:KR6r0138_SBCK_018-34b>
進芻蕘如或鏗然願詳金牒於是¶辛氏頂受斯文頓
裂邪網(斯擬前周沙門姚道安二教論/已有成解但未¶見者謂辛草創)
　　廣析疑論　釋法琳
有李逺問舍人者曾讀斯論意所未¶詳便以示沙門
法琳請更廣其義類琳乃答¶曰蒙示辛氏與淨法師
齊物論大約兩問詞¶㫖宏贍理致幽絶既開義府特
曜文鋒舉佛¶性平等之談别羣生各解之說陳彼此
之兩¶難辨玄同之一門非夫契彼寰中孰能震斯¶高
論美則美矣疑頗疑焉何者尋上皇朝徹¶始流先覺
之名法王應物爰標佛陀之號智¶慧者蓋分别之小
<pb:KR6r0138_SBCK_018-35a>
術般若者乃無知之大宗¶分别緣起所以彊稱先覺
無知性寂於是假¶謂佛陀分别既於外有數無知則
於内無<md:KR6r0138_T_018-0231a>¶心於外有數分别之見不亾於内無心誘引¶
之功莫匱甚秋毫之方巨嶽踰尺鷃之比大¶鵬不可
同年而語矣莊生云吾亾是非不亡¶彼此庸詎然乎
所以小智不及大智小年不¶及大年惟彭祖之特聞
非衆人之所逮也況¶三世之理不差二諦之門可驗
是以聖立因¶果凡夫有得聖之期道稱自然學者無
成道¶之望從微至著憑繕剋而方硏乗因趣果藉¶熏
修而始見彼既知而故問余亦述而略答¶詳夫一音
<pb:KR6r0138_SBCK_018-35b>
普被弱䘮由是同歸四智廣覃真¶如以之自顯自顯
也者唯微唯彰同歸也¶者孰來孰去蓋知隨業受報
二鳥不嫌其短¶長因濕致生兩蟲無擇於飛化不存
待與無¶待明即待之非待矣請試論之昔闞澤有言¶
孔老法天諸天法佛洪範九疇承天制用上¶方十善
奉佛慈風若將孔老以匹聖尊可謂¶子貢賢於仲尼
跛鼈陵於駿驥欲觀渤澥更¶保涓流何異蔽目而視
毛端却行以求郢路¶非所應也非所應也¶且王導周
顗宰輔之冠蓋王濛謝尚人倫之¶羽儀次則郗超王
謐劉璆謝容等並江左英¶彦七十餘人皆學綜九流
<pb:KR6r0138_SBCK_018-36a>
才映千古咸言性¶靈真要可以持身濟俗者莫過于
釋氏之教¶及宋文帝與何尚之王玄保等亦有此談
如¶其宇内並遵斯要吾當坐致太平矣尚之又¶云十
善暢則人天興五戒行則&KR0017;畜絶其實¶濟世之玄範
豈造次而可論乎中舍學富才¶髙文華理切秦懸一
字蜀挂千金法琳徒礪鈆刀何以當兹¶奇麗也不量
管見輕陳鄙俚敢此有酬示麻<md:KR6r0138_T_018-0231b>¶續組耳李舍人得琳
重釋渙然神解重疑頓¶消仍以斯論廣于視聽故得
二文&KR0031;顯各¶其志乎
<pb:KR6r0138_SBCK_018-36b>
廣弘明集卷第十八¶

# SB1_0482-166.png
# page missing
# SB1_0482-167.png
# page missing
