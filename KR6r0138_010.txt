# -*- mode: mandoku-view -*-
#+TITLE: 廣弘明集
#+DATE: 2015-09-11 04:14:34
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 9
¶

<pb:KR6r0138_SBCK_010-1a>
廣弘明集卷第十¶¶
　　　　　　　　　唐　釋　道　宣　撰¶
　　叙¶周武帝¶更興道¶¶法事(今更興道法/¶先並廢<md:KR6r0138_T_010-0153a>¶二氏)¶
武帝猜忌黑衣受法黃老欲留道法擯滅佛¶宗僉議
攸同咸遵釋教帝置情日久&KR0651;非本¶圖會道安法師
上二教論無聞道法意彌不¶伏無柰理通衆口義難
獨留遂二教俱除憤¶&KR0036;於内外未逾經月下詔曰至
道弘深混成無¶際體包空有理極幽玄但岐路既分
流源¶逾逺淳離樸散形器斯乖遂使三墨八儒朱¶紫
交競九流七畧異説相騰道&KR0046;小成其來¶久矣不有
<pb:KR6r0138_SBCK_010-1b>
會歸争驅靡定自今可立通道觀¶聖哲㣲言先賢典
訓金科玉&KR0144;秘賾&KR0007;文所¶以濟養黎元扶成教義者
並宜&KR0042;闡一以貫¶之俾夫翫培塿者識嵩岱之隆崛
守磧礰者¶悟渤澥之&KR0486;澄不亦可乎所司量置員數
俸¶力務異恒式主者施行¶于時貟置百二十人監䕶
吏力各有差並選¶擇李門人有名當世者著衣冠笏
履名通道¶觀學士有前沙門京兆樊普曠者憉惇譎
詭¶調笑動人帝頗重之召入通道雖&KR0013;抑退當¶翦髮
留鬚帝問何事去留曠曰臣學陛下二¶教雖除猶存
通道&KR0161;為俗飾故留髮非俗教¶故遣帝曰俗有留髮
<pb:KR6r0138_SBCK_010-2a>
上加以冠何言非教曠¶曰無髮之士豈是教乎臣預
除之加冠何損¶帝笑之自爾常浄剃髮著冠纓領人
有問者¶曰我患&KR0044;也(云/云)¶
　　叙釋慧逺抗周武帝廢教事¶
周武帝以齊承光二年春東平髙氏召前修<md:KR6r0138_T_010-0153b>¶大徳並
赴殿集帝昇御座序廢立義云朕受¶天命寧一區宇
世弘三教其風逾逺考定至¶理多愆陶化今並廢之
然其六經儒教之弘¶政術禮義忠孝於世有宜故須
存立且自真¶佛無像遥敬表心佛經廣嘆崇建圖塔
壯麗¶修造致福極多此實無情何能恩惠愚人¶嚮信
<pb:KR6r0138_SBCK_010-2b>
傾竭珍財徒爲引費故須除蕩故凡是¶經像皆毁滅
之父母恩重沙門不敬悖逆之¶甚國法不容並退還
家用崇孝始朕意如¶此諸大徳謂理何如于時沙門
大統等五百¶餘人咸以王威震赫決諫難從關内已
除義¶非&KR0012;立衆各黙然下敕催荅並相顧無色俛¶首
垂淚有慧逺法師聲名光價乃自惟曰佛¶法之寄四
衆是依豈以杜言謂能通理遂出¶對曰陛下統臨大
域得一居尊隨俗致詞憲¶章三教詔云真佛無像誠
如天㫖但耳目生¶靈頼經聞佛藉像表真今若廢之
無以興敬¶帝曰虗空真佛咸自知之未假經像逺曰
<pb:KR6r0138_SBCK_010-3a>
漢¶明已前經像未至此土舍生何故不知虗空¶真佛
帝時無荅逺曰若不藉經教自知有法¶者三皇已前
未有文字人應自知五常等法¶當時諸人何為但識
其母不識其父同於禽¶獸帝又無荅逺曰若以形像
無情事之無福¶故須廢者國家七廟之像豈是有情
而妄相¶遵事帝不荅此難乃云佛經外國之法此¶國
不須廢而不用七廟上代所立朕亦不以¶為是將同
廢之逺曰若以外國之經非此用¶者仲尼所説出自
魯國秦晉之地亦應廢而¶不行又以七廟為非將欲
廢者則是不尊祖<md:KR6r0138_T_010-0153c>¶考祖考不尊則昭穆失序昭穆失
<pb:KR6r0138_SBCK_010-3b>
序則五經¶無用前存儒教其義安在若爾則三教同
廢¶將何治國帝曰魯&KR0022;之與秦晉封域乃殊莫¶非王
者一化故不&KR0011;佛經七廟之難帝無以¶通逺曰若以
秦魯同遵一化經教通行者¶震旦之與天竺國界雖
殊莫不同在閻浮四¶海之内輪王一化何不同遵佛
經而今獨廢¶帝又無荅逺曰詔云退僧還家崇孝養
者¶孔經亦云立身行道以顯父母即是孝行何¶必還
家帝曰父母恩重交資色養棄親向疎¶未成至孝逺
曰若如來言陛下左右皆有¶二親何不放之乃使長
役五年不見父母帝¶曰朕亦依畨上下得歸侍奉逺
<pb:KR6r0138_SBCK_010-4a>
曰佛亦聽僧¶冬夏隨縁修道春秋歸家侍養故目連
乞食¶餉母如來擔棺臨葬此理大通未可獨廢¶帝又
無荅逺抗聲曰陛下今恃王力自在破¶滅三寶是邪
見人阿鼻地獄不簡貴賤陛下¶何得不怖帝勃然作
色大怒直視於逺曰但¶令百姓得樂朕亦不辤地獄
諸苦逺曰陛¶下以邪法化人現種苦業當共陛下同
&KR0208;阿¶鼻何處有樂可得帝理屈言前所圖意盛更¶無
所荅但云僧等且還有司録取論僧姓字¶帝已行虐
三年關隴佛法誅除略盡既克齊¶境還准毁之爾時
魏齊東川佛法崇盛見成¶寺廟出四十千並賜王公
<pb:KR6r0138_SBCK_010-4b>
充爲第宅五衆釋¶門減三百萬皆復軍民還歸編戸
融刮佛像¶焚燒經教三寶福財簿録入官登即賞賜
分¶散蕩盡帝以爲得志於天下也未&KR0313;一年癘¶氣内
蒸身瘡外發惡相已顯無悔可措遂<md:KR6r0138_T_010-0154a>¶&KR0046;於雲陽宫纔
經七日尋爾傾崩天元嗣曆¶於東西二京立陟岵寺
置菩薩僧用開佛化¶不久帝崩國運移革至隋髙祖
方始大通如¶後所顯近見大唐吏部尚書唐臨冥報
記云¶外祖隋左僕射齊公親見文帝問&KR0174;者還活¶人
云初&KR0174;見周武帝云爲我相聞大隋天子¶昔與我共
食倉庫玉帛亦我儲之我今爲滅¶佛法極受大苦可
<pb:KR6r0138_SBCK_010-5a>
為我作功徳也文帝出敕¶普及天下人出一錢為之
追福焉¶
　　叙任道林辨周武帝除佛法詔¶
周建徳六年十一月四日上臨鄴宫新殿内¶史宇文
昻上士李徳林收上書人表于時任¶道林以表上之
上士覽表曰君二教也聖主¶機辯特難酬荅可思審
之對曰主上&KR0289;辯名¶流十方林亦早聞矣正以聞辯
故來得辯無爽¶云云乃引入上階御座西立
詔曰卿既上事¶助匡治政朕甚嘉尚可條别目申勿
廣詞¶費林乃上安撫齊餘省減賦役事帝備納之¶又
<pb:KR6r0138_SBCK_010-5b>
曰林原誓&KR0042;佛道向且專論俗政似欲謟¶附宫父其
實天心䕶法自釋氏弘訓權應¶無方智力髙竒廣宣
正法救兹五濁特拔三¶有人中天上六道四生莫不
皈依&KR0326;向受其¶開悟自漢至今踰五百載王公卿士
遵奉傳¶通及至大周頓令廢絶陛下治襲前王化承¶
後帝何容偏於佛教獨不師古如其非善先¶賢久滅
如言有益陛下可行廢佛之義臣所¶未曉
詔曰佛生西域寄&KR0019;東夏原其風教殊¶乖中國漢魏
晉世似有若無五胡亂治風化<md:KR6r0138_T_010-0154b>¶方盛朕非五胡心無
敬事既非正教所以廢¶之奏曰佛教東傳時過七代
<pb:KR6r0138_SBCK_010-6a>
劉淵&KR0434;晉元非¶中夏以非正朔稱為五胡其漢魏晉
世佛化¶已弘宋趙苻燕久習崇盛陛下恥同五胡盛¶
修佛法請如漢魏不絶其宗¶
詔曰佛義雖廣朕亦嘗覽言多虗大語好浮¶奢罪則
喜推過去無福則指未來事者無¶徴行之多惑論其
勸善未&KR0651;古禮研其斷惡¶何異俗律昔嘗為廢所以
暫學決知非益所¶以除之奏曰理深語大非近情所
測時逺事¶深寧小機欲辨豈以一世之&KR0560;見而拒久¶
逺之通議方迷忽悟不亦過乎是以佛理極¶於法界
教體通於外内談行自他俱益辨¶果常樂無為&KR0035;徳
<pb:KR6r0138_SBCK_010-6b>
恩隆天地受道廣利無¶邊見竒則神通自在布化則
萬國同歸救度¶則怨親等濟慈愛則有識無傷戒除
外惡定¶止内心非慧照古今智窮萬物若家家行此
則¶民無不治國國行此則兵戈無用今雖不¶行何處
求益因重奏曰臣聞孝者至天之道¶順者極地之養
所以通神明光四海百行之¶本孰先此孝昔世道將
傾魏室崩壞太祖奮¶威&KR0024;天夷難創啓王業陛下因
斯鴻緒遂登¶皇極君臨四海徳加天下追惟莫大終
身無¶報何有信已心智執固自解倚恃爪牙任從¶王
力殘壊太祖所立寺廟毁破太祖所事靈¶像休廢太
<pb:KR6r0138_SBCK_010-7a>
祖所奉法教退落太祖所敬師尊¶且父母牀几尚不
敢損虧況父之親事輒能¶輕壊國祚延促弗由於佛
政治興毁何闗於¶法豈信一時之慮招萬世之譏愚
臣冒死特<md:KR6r0138_T_010-0154c>¶為不可¶
詔曰孝道之義寧非至極若專守執惟利一¶身是使
大智權方反常合道湯武伐主仁智¶不非尾生守信
禍至身滅事若有益假違要¶行儻非合理雖順必翦
不可護已一名令四¶海懐惑外乖太祖内潤黔元¶令
沙門還俗省侍父母成天下之孝各各自¶活不惱他
人使率土獲利捨戎從夏六合同¶一即是&KR0045;名萬代
<pb:KR6r0138_SBCK_010-7b>
以顯太祖即孝之終也何¶得言非¶奏曰若言壊佛有
益毁僧益民昔太祖康日¶玄鑒萬理智括千途必佛
法損化即尋除蕩¶寧肯積年奉敬興遍天下又佛法
存日損處¶是何自破已來成何利潤若實無益寧非
不¶孝
詔曰法興有時道亦難准制由上行王者¶作則縱有
小利尚須休廢況佛無益理不可¶容何者敬事無徵
招感無效自救無聊何能¶益國自廢已來民役稍希
租調年增兵師日¶盛東平齊國西走妖戎國安民樂
豈非有¶益若事有益太祖存日屢嘗討齊何不見獲
<pb:KR6r0138_SBCK_010-8a>
朕壞佛法若是違害亦可亡身既平東夏明¶知有益
廢之合理義無更興¶奏曰自國立政唯貴於道制化
養民寧髙於¶徳止見道消國䘮未有兵强祚久是以
虐紂¶恃衆禍傾帝業周武修徳福集皇基夫差驕¶戰
遂至滅身勾踐以道危而更安以此論之¶何關壊佛
退僧方平東夏直是毁佛當此託¶定之時偶然斯會
妄謂壊法有益若爾湯伐¶有夏文王滅崇武王誅紂
秦并天下赤漢<md:KR6r0138_T_010-0155a>¶滅項此等諸君豈由壊佛自後交論
譏毁人¶法或以抗禮君親或謂妄稱佛性或譏辯¶析
色心或重見作非業或指身本陰陽林¶皆隨難消解
<pb:KR6r0138_SBCK_010-8b>
帝雖構難重疊三畨五畨窮理¶盡性林則無疑不遣
有難斯通
帝曰卿言業¶不乖理凡有入聖之期性非業外道有
通凡¶之&KR0208;此則道無不在凡聖該通是則教無孔¶釋
虗崇如是之言形通道俗徒加剃翦之飾¶是知帝王
即是如來宜停丈六王公即是菩¶薩省事文&KR0651;&KR0132;年
可爲上座不用賔頭仁惠¶真爲檀度豈假棄國和平
第一精僧寧勞布¶薩貞謹即戒木叉何必受戒儉約
實是少¶欲無假頭陀蔬食至好長齋豈煩斷穀放¶生
妙同無我何藉解空忘功全過大乗寧¶希般若文武
<pb:KR6r0138_SBCK_010-9a>
直是二智不觀空有權謀終¶成巧便豈待變化加官
真為授記無謝證果¶爵禄交獲天堂何待上界罰戮
見感地獄不¶指泥犂以民為子可謂大慈四海為家
即同¶法界治政以理何異匡救安樂百姓寧殊¶拔苦
翦罰殘害理是降魔君臨天下真成得¶道汪汪何&KR0651;
於浄土濟濟豈謝於迦維卿懐異¶見妄生偏執即事
而言何處非道¶奏曰伏承聖㫖義博言深融道混俗
移專散¶執乃令觸處乗真有情俱道物我咸適千徒¶
齊一美則美矣愚臣尚疑若使至道唯一則¶無二可
融若理恒外内則自可常别若一而¶非一則半是半
<pb:KR6r0138_SBCK_010-9b>
非二而無二則乍道乍俗是¶則緇素錯亂儒釋失序
外内交雜上下參倫¶何直逺沈清化亦是近惑氓俗
是以陰陽同<md:KR6r0138_T_010-0155b>¶氣生殺恒殊天地齊形髙卑當異不可
以其¶俱形而使地動天静或者見其並氣而令陰¶生
陽殺即事永無此理虗言難可成用所以¶形齊氣一
可得言同生殺髙卑義無不别故¶使同而不同一而
不一道俗之理有齊無與¶無為自别又若王名雖一
凡聖天殊形事微¶同寛狹全異是故儒釋與無始俱
興道俗共¶天地同化若欲泯之為一正可以道廢俗
如¶其俱益於世則兩理幽顯齊明今則興一廢¶一真
<pb:KR6r0138_SBCK_010-10a>
成不可¶
詔曰卿言道俗天&KR0651;全乖内外亦可道應自¶道無預
於俗釋應自釋莫依儒生道若唯¶道道何所利佛若
獨佛化有何功故道俗相¶資儒釋更顯卿不因朕言
卿欲何論是以内¶外抑&KR0045;廢興彼此今國法不行王
法所斷廢¶興在數常理無違義無常興廢有何咎¶奏
曰仰承聖㫖如披雲覩日伏聽敕訓實如¶聖説道不
自道非俗不顯佛不自佛唯王能¶興是以釋教東傳
時經五百&KR0042;通法化要依¶王力是知道藉人弘神由
物感佛之成毁功¶歸聖㫖道有興廢義無恒久法有
<pb:KR6r0138_SBCK_010-10b>
&KR0046;顯理難¶常存比來已廢義無即行休斷既久興期
次¶及興廢更迭理自應機並從世運不亦冝¶乎¶
詔曰帝王之法善決取捨明斷去就審鑒同¶異妙察
非常朕於釋教以潛思於府内校量¶於今古驗之以
行事筭之以得失理非常而¶不要文髙竒而無用非
無端而棄廢何愛¶憎於儒釋<md:KR6r0138_T_010-0155c>¶奏曰弘法之本必留心
於達人通化之首要¶存志於正道勿見忤己以惡者
懐之以踈隔¶容已以美者歡心以親近是則自惑於
所¶見自亂於所聞不可數聞有&KR0618;正之言遂便¶信納
從唱而和乗生是非尋討愆短日懐憎¶薄是則以偽
<pb:KR6r0138_SBCK_010-11a>
移真衆聲惑志故令當疎者更¶進之當親者更逺之
遂使談論偏駮取捨專¶非斯乃害真之禍患喪懐之
妖累於是帝¶不荅乃更開異途以&KR0036;論端問曰朕聞
君子¶舉厝必合於禮明哲動止要應於機比頻賜¶卿
食言不飲酒食肉且酒是和神之藥肉為¶充肌之膳
古今同味卿何獨鄙若身居喪¶服禮制不食即如今
賜自可得食可食不食¶豈非過耶¶奏曰貪財喜色貞
夫所鄙好膳嗜美廉士所¶惡割情從道前賢所歎抑
慾崇徳往哲同¶嗟況肉由殺命酒能亂神不食是理
寧可為¶非
<pb:KR6r0138_SBCK_010-11b>
詔曰肉由害命斷之且然酒不損生何為頓¶制若使
無損計罪無過言非飲漿食飯亦應¶得罪而實不爾
酒何偏斷¶奏曰結戒隨事得罪據心肉體因害食之
即¶罪酒性非損過由弊神餘處生過過生由酒¶斷酒
即除過所以遮制不同非謂酒體是罪¶
詔曰罪有遮性酒體生罪今有耐酒之人能¶飲不醉
又不弊神亦不生罪此人飲酒應不¶得罪斯則能飲
無過不能招咎何關斷酒以¶成戒善可謂能飲耐酒
常名持戒少飲即醉¶是大罪人<md:KR6r0138_T_010-0156a>¶奏曰制過防非本為
生善戒是正善身口無¶違縁中止息遮性兩斷乃名
<pb:KR6r0138_SBCK_010-12a>
戒善今耐酒之¶人既不亂神未破餘戒實理非罪正
以飲¶生罪酒外違遮教縁中生犯仍名有罪以乖¶不
飲猶非持戒¶
詔曰大士懐道要由妙解至人髙達貴其不¶執融心
與法性齊寛肆意共虗空同量萬物¶無不是善美惡
何有非道是則居酒卧肉之¶中寧能有罪帶婦懐兒
而遊豈言生過故使¶太子以取婦得道周陀以捨妻
沈淪浄名以處¶俗髙達身子以出家愚執是故善者
未可成¶善惡者何足言惡禁酒斷肉之竒殊乖大¶道¶
奏曰龍虎以銛牙為能猨鳥以超翔為才¶君子以解
<pb:KR6r0138_SBCK_010-12b>
行為道賢哲以真實成徳故使内¶外稱竒緇素髙尚
若唯解而無行同沙井之¶非&KR0243;專虚而不實似空雲
而無雨是以匠¶萬物者以繩墨為正御天下者以法
理為本¶故能善防邪萌防察姦宄故使一行之失痛¶
於割肌一言之善重於千金若使心根妙解¶則居惡
為善神智虗明處罪成福亦可移¶臣賤質居天重任
&KR0326;聖極尊處臣卑下是則¶君臣雜亂上下倒錯即事
不可古今未有何¶異詞談忠孝身恒叛逆語論慈捨
形常殺盗¶口閑百技觸事無能言通萬里足不出户
斯¶皆情切事奢虚髙無用是以才有大而無用¶理有
<pb:KR6r0138_SBCK_010-13a>
小而必適執此為道誠難取信¶
詔曰執情者未可論道小智者難與談真是¶以井坎
之魚寧知東海深廣䴏雀籬翔詎羡<md:KR6r0138_T_010-0156b>¶鵬鳯之遊斯皆
固小以違大&KR0208;守文以害通¶途若以我我於物無物
而非我以物物於我¶無我而非物我既不異於物物
復焉異於我¶我物兩亡自他齊一虗心者是物無不
同遺¶功者無事而不可¶奏曰仰承聖㫖名義深博宗
源浩汗究察莫¶由事等窺天誰測其廣又同測海寧
識其¶深¶若以小小於大無大而不小¶以大大於小無
小而非大¶大無不小則秋毫非小小¶小無不大則太
<pb:KR6r0138_SBCK_010-13b>
山非大大¶故使大大非大小小小非小大¶是則小大
異於同大小同於異無大小之異¶同何小大之同異¶
方知非異可異同寧有同可同異無同可同¶異非異
同¶無異可異同無同異¶是故無同而同非同無異而
異非異¶何同異而可異同非異同而可同異帝遂不¶
荅於是君臣寂然不言良久¶
詔乃問卿何寂漠乃欲散有歸無勿以談¶不適懐遂
息清辯¶奏曰古人當言而懼&KR0036;言而憂是以古有不¶
言之君世傳忘功之士所以息言表知非¶為不適¶
詔曰至人無為未曾不為知者不言未曾不¶言亦有
<pb:KR6r0138_SBCK_010-14a>
鸚鵡言而無用鳯凰不言成軌木¶有無任得存鴈有
不鳴致死卿今取捨若為<md:KR6r0138_T_010-0156c>¶自適又曰士有一言而知
人有目擊而道存¶亦有覩色審情復有聽言辨德朕
與卿言為¶日既久其間㫖趣寧不略委卿可為朕記
録¶在所伸陳令諸世人知朕意焉是則助朕何¶愧忠
誠¶林以佛法淪陷冒&KR0174;申請帝情較執不遂所¶論辨
論雖明終非本意承長安廢教後别¶立通道觀其所
學者唯是老莊好設虚談通¶伸三教冀因義勢登明
釋部乃表鄴城義學¶沙門十人並聦敏髙明者請預
通道觀上覽¶表即曰卿入通道觀大好學無不有至
<pb:KR6r0138_SBCK_010-14b>
論&KR0024;¶已大為利益仍設食訖曰卿可裝束入關衆¶人
前却至五月一日至長安延夀殿奉見二¶十四日帝
往雲陽宫至六月一日帝崩天元¶登祚在同州至九
月十三日長宗伯岐公奏¶訖帝允許之曰佛理弘大
道極幽微興施有¶則法須研究如此屢奏恐有稽違
奏曰臣¶本申事止為興法數啓慇懃惟願早行今聖¶
上允可議曹奏決上下含和定無異趣一日¶頒行天
下稱慶臣何敢言至大成元年正月¶十五日¶詔曰弘
建玄風三寶尊重特冝修敬法化弘¶廣理可歸崇其
舊沙門中徳行清髙者七人¶在正武殿西安置行道
<pb:KR6r0138_SBCK_010-15a>
二月二十六日改元¶大象又勑佛法&KR0042;大千古共崇
豈有沈&KR0046;捨¶而不行自今已後王公已下幷及&KR0058;庶
並¶宜修事知朕意焉即于其日殿嚴尊像具修¶䖍敬
于時佛道二衆各詮一大徳令昇法¶座歎揚妙典遂
使人懐無畏伸吐微言佛<md:KR6r0138_T_010-0157a>¶理汪洋沖深莫測道宗漂
泊清淺可知挫鋭¶席中王公嗟賞至四月二十八日
下詔曰佛¶義幽深神竒弘大必廣開化儀通其修行
崇¶奉之徒依經自檢遵道之人勿須翦髮毁形¶以乖
大道宜可存鬚髮嚴服以進高趣今選¶舊沙門中懿
徳貞潔學業沖博名實灼然聲望¶可嘉者一百二十
<pb:KR6r0138_SBCK_010-15b>
人在陟岵寺為國行道擬¶欲供給資須四事無乏其
民間禪誦一無有¶礙唯京師及洛陽各立一寺自餘
州郡猶未¶通許周大象元年五月二十八日任道林
法¶師在同州衛道䖍宅修述其事呈上内史¶沛公宇
文澤親覽小内史臨涇公宇文&KR0042;披¶讀掌禮上士拓
拔行恭委尋都上士叱㓂臣¶審覆¶
　　叙¶王明廣請興佛法事
大象元年二月二十七日鄴城故趙武帝¶白馬寺佛
圖澄孫弟子王明廣誠惶誠恐死¶罪上書¶廣言為益
州野安寺偽道人衛元嵩既鋒辯¶天逸抑是飾非請
<pb:KR6r0138_SBCK_010-16a>
廢佛圖滅壊僧法此乃偏辭惑上先主難明大國信
之諫言不納普天¶&KR0059;論兆庶怪望是誠哉不便莫過
斯甚廣學非¶㓜敏才謝生知嘗覽一志之言頗讀多
方之¶論訪求百氏覆審六經驗考嵩言全不符¶會嗚
呼佛法由來久矣所悲今日枉見陵遲¶夫諂䛕苟免
其身者國之賊也直言不避重¶誅者國之福也敬憑
斯義敢死投誠件對元¶嵩六條如左<md:KR6r0138_T_010-0157b>¶伏願天元皇帝
開四明達四聦暫降天威¶微&KR0326;聖慮一垂聽覽恩罰
之科伏待刑憲謹¶上¶
臣廣謹對詩云無徳不報無言不酬雖則庸¶愚聞諸
<pb:KR6r0138_SBCK_010-16b>
先達至道絶於心慮大徳出於名¶聲君子不出浮言
諸佛必為篤論去迷破執¶開導羣冥天人師敬由來
久矣善言教物凡¶聖歸仁甘露蘭芝誰其見徳縱使
堯稱至道¶不見金夢平陽舜號無為尚隔瑞光蒲坂
悲¶夫虗生易死正法難聞淳勝之風頗違諂曲¶之言
難用若使齊梁坐興佛法國祚不隆唐¶虞豈為業於
僧坊皇宗絶嗣人飢菜色詎聞¶梁史浮天水害著自
堯年全道何必唐虞之¶&KR0022;民壞豈止齊梁之域至如
義行豐國寶殿¶為起非勞禮廢窮年土階處之為逸
故傅毅¶云世人稱美神農親耕堯舜茅茨蓋衰周¶之
<pb:KR6r0138_SBCK_010-17a>
言非先王之道也齊梁塔寺自開福徳之因¶豈責交
報之祐故曾子曰人之好善福雖未¶至去禍逺矣人
之為惡禍雖未至去福逺¶矣抱朴子曰賢不必夀愚
不必殘善無近福¶惡無交禍焉責斯近驗而逺棄大
徵者乎今¶古推移質文代變治國濟俗義貴適時悲
夫恐¶唐虞之勝風言是不獨是齊梁之末法言非¶不
獨非¶
臣廣又對詩云有覺徳行四國順之造化自¶然豈闗
人事六天勸請萬國皈依七處八會¶之堂何量豈止
千僧之寺不有大賢誰其致¶敬不有大聖誰其戾止
<pb:KR6r0138_SBCK_010-17b>
&KR0314;槃經云不奪他¶人財常施惠一切造招提僧房則
生不動<md:KR6r0138_T_010-0157c>¶國詩經既顯庶事有由不合佛心是何誣¶㒺
寺稱平延嵩乃妄論佛立伽藍何名曲¶見斯乃校量
過分與奪乖儀執行何異布鼓¶而笑雷門對天庭而
誇蟻穴勸以夫妻為聖¶衆茍恣婚婬言國主是如來
冀崇諂説清諫¶之士如此異乎何别魏陵之覓交寵
勸楚王¶奪子之妻宰嚭求於近利為呉主解蒼蒼之¶
夢心知不順口説美詞彼信邪言由斯滅¶國元嵩必
為過罪僧官驅擯忿羞恥辱&KR0618;㫖¶因生覆巢破寺恐
理不伸扇動帝心名尊為¶佛曲取一人之意埋沒三
<pb:KR6r0138_SBCK_010-18a>
寶之田凡百聞知¶孰不歎惜有佛法來永久無際天
居地止所¶在遵崇前帝後王誰不重異獨何此國賤
而者哉昔卞和困楚孔子厄陳方今擬古恐¶招(論/嗤)¶
臣廣又對佛為慈父調御天人初中後善利¶安一切
自潜神&KR0031;&KR0035;地動十方髮授四天軀¶分八國&KR0314;槃經
云造像若佛塔猶如大拇指¶常生歡喜心則生不動
國明知資父事師自¶關古典束修&KR0036;起孔教誠倫叵
有衛嵩¶横加非難入堂不禮豈勝不言昔唐堯則¶天
之治天有逸水之災周置宗廟之禮廟無¶降雨之力
如謂塔無交福以過則歸亦可天¶廟虗求例應停棄
<pb:KR6r0138_SBCK_010-18b>
若以禮推冥運寤天廟¶之恩亦可數窮命也豈堂塔
而能救設使費¶公縮地魯子廻天不柰必死之人豈
續已休¶之命命而不定福也能排義異向論必須慈¶
祐至如遍吉像前病&KR0746;歸之得愈祇洹精舍¶平服殘
患之人濟苦禳災事多非一更酬餘<md:KR6r0138_T_010-0158a>¶難不復廣論若
夫道不獨偏徳無不在千途¶一致何止内心至若輸
伽之建寶塔百&KR0017;助¶以日功雀離之起浮圖四天扶
其夜力大矣¶哉感天地動&KR0017;神外修無福是何言也
此若¶課貧抑作民或嗟勞義出包容能施忘倦¶若必
元由塔寺敗國窮民今既廢僧貧應卒¶富儉困城市
<pb:KR6r0138_SBCK_010-19a>
更甚昔年可由佛之者也&KR0017;非¶如敬謂之為諂拜求
社&KR0035;何惑良多若言社¶樹為&KR0017;所依資奉而非咎亦
可殿塔為佛住¶持修營必應如法若言佛在虗空不
處泥木¶亦應&KR0017;神冥寂豈在樹中夫順理濟物聖教¶
尤開非義饒益經言不許頗有天宫佛塔¶撤作橋屏
之牆繡像旙經用衣膿血之服¶天下日日饑窮百姓
年年憔悴&KR0017;神小聖尚¶或叵欺諸佛大靈何容可負
詩云浩浩昊天不¶駿其徳降䘮饑饉此之謂也更别
往代功臣¶今時徤將干戈討定清息遐方生乃偏受
榮¶勲朱門紫室死則多使民夫樹廟興墳祭死¶殺生
<pb:KR6r0138_SBCK_010-19b>
崇虗損實有勞無益初未涉言況釋迦¶如來道&KR0013;三
千化隆百億前瞻無礙後望誰¶勝能降外道之師善
伏天魔之黨不用寸兵¶靡勞尺刃五光遍照無苦不
消四辯橫流恕¶䝉安樂為將為帥名髙位大寺存廟
立義有¶何妨土龍不能致雨尚遵之以求福泥佛縱¶
使不語敬者豈得無徵昔馬卿慕藺孔父夢¶周故人
重古敬遵舊徳況三世諸佛風化理¶同就使彌勒初
興不應頓棄釋迦遺法¶
臣廣又對令無行富僧從課有理有徳貧僧¶奪寺無
辜至如管蔡不臣未可姬宗悉戮卜<md:KR6r0138_T_010-0158b>¶商鄙吝詎可孔
<pb:KR6r0138_SBCK_010-20a>
徒頓貶牧馬童兒先去亂羣¶之馬放牛竪子猶寵䕶
羣之牛莊子曰道¶無不在契之者通適得怪焉未合
至道唯¶此而已至如釋迦周孔堯舜老莊發致雖&KR0651;¶
宗歸一也豈得結繩之世孤稱至治剃髮之¶僧獨名
權道局執之情甚矣齊物之解安寄¶老子曰上士聞
道勤而行之中士聞道若存¶若亡下士聞道大笑毁
之元嵩既是佛法下¶士偷形法服不識荆珍謬量和
寶醜詞出¶自偽口不遜費於筆端若使關西之地少
有¶人物不然之書誰肯信也廣嘗見逃山越海¶之客
東夷北狄之民昔者慕善而來今以破¶法流散可謂
<pb:KR6r0138_SBCK_010-20b>
好利不愛士民則有離亡之咎¶矣然外國財貨未聞
不用外國師訓獨見不¶祇天下怪望事在於此廣既
志誠在念忠信¶為心理自可言早望申奏但先皇别
解可用¶嵩言已往難追遂事不諫三年久矣三思乃¶
言有一可從乞尋改革¶
臣廣又對竊以山包蘭艾海藴龍蛇美惡雜¶流賢愚
亂處若龍蛇俱寵則無别是非若蘭¶艾並挫誰明得
失若必存留有徳簡去不肖¶一則有&KR0243;家風二則不
惑羣品三則天無譴¶善之譏四則民徳歸厚矣我大
周應千載之¶期當萬機之位述禮明樂合地平天武
<pb:KR6r0138_SBCK_010-21a>
烈¶文昭翼真明俗賢僧國器不弊姚氏之兵¶聖衆歸
往豈獨&KR0027;兹之陣或有慈悲外接聰¶辯内明開發大
乗舟航黎庶或有禪林戢翼¶定水游鱗固守浮嚢堅
持忍鎧或有改形¶換服茍異常人婬縱無端還同愚
俗元嵩乞<md:KR6r0138_T_010-0158c>¶簡差當有理夫天地至功有時動静日月
延¶縮猶或短長今莊老之學人間罕遇若使合¶國共
行必應違式者罪何以得知現見時人¶受行儒教克
己復禮觸事多違禮云餚乾¶不食未見與肉而求菜
者爵盈不飲未¶見巵滿而不勸者禮極飲不過三爵
未見酣酒¶而不醉者天子不合圍諸侯不掩羣庶民
<pb:KR6r0138_SBCK_010-21b>
不¶麛卵廣既少染玄門不閑掩圍之事舉目¶盡見麛
卵之民復云何彼不合禮不罷儒服¶者乎夫化由道
洽政以禮成榮辱所示君子¶刑罰所御小人&KR0011;野耘
田之法禾莠須分¶條桑&KR0004;樹豈當盡杌¶
臣廣又對忠臣孝子義有多塗何必躬耕租¶丁為上
禮云小孝用力中孝用勞大孝不¶匱沙門之為孝也
上順諸佛中報四恩下為¶含識三者不匱大孝一也
是故詩云愷悌君¶子求福不回若必六經不用反信
浮言正道¶廢虧竊為不順若迺事親以力僅稱小孝
租¶丁奉上沗是庸民施僧敬像俱然合理以嵩¶向背
<pb:KR6r0138_SBCK_010-22a>
矛盾自妨上言慢人敬石名作癡僧敬¶像還成愚俗
婬妻愛子畜生亦解詠懐剋念¶何其陋哉孝經云身
體髮膚受之父母不敢¶毁傷孝之始也立身行道&KR0045;
名於後世以顯¶父母孝之終也若言沙門出家即涉
背親之¶譏亦可曾參事於孔丘便為不孝之子夫以¶
道相發聞之聖典束脩合禮僧有何愆老子¶曰四象
不行大象無以暢五音不聲大聲無¶以至若欲永滅
二乗亦可大乗無以暢元¶嵩若志明出家不悔志若
不明悔何必是昔<md:KR6r0138_T_010-0159a>¶丁公入漢先獲至㸃之殘馬母叛
姜自招覆¶水之逝是驗敗國之師不任忠臣之用逭
<pb:KR6r0138_SBCK_010-22b>
夫¶之婦終失貞淑之名嵩本歸命釋迦可言善¶始厭
道還俗非是令終與彼嬖女亂臣計¶將何别天無長
惡何久全身背真向俗取返¶何殊請簡僧立寺者廣
聞金玉異珍在人共¶寶玄儒别義遐邇同遵豈必孔
生自國便欲¶師從佛處逺&KR0022;有心&KR0162;棄不勝事切輒
陳愚¶亮是非之理不敢自專昔孔丘詞逝廟千載¶之
規模釋迦言往寺萬代之靈塔欲使見形¶尅念靣像
歸心敬師忠主其義一也至如丁¶蘭束帶孝事木母
之形無盡解瓔奉承多寶¶佛塔眇尋曠古邈想清塵
既種成林於理不¶越又案禮經天子七廟諸侯五廟
<pb:KR6r0138_SBCK_010-23a>
大夫卿士¶各有階級故天曰神祭天於圓丘地曰祇
祭¶地於方澤人曰&KR0017;祭之於宗廟龍&KR0017;降雨之¶勞牛
畜挽犂之効猶或立形村邑&KR0035;像城門¶豈況天上天
下三界大師此方他方四生慈¶父威徳為百億所尊
風化為萬靈之範故¶善人&KR0326;向若羣流之歸溟壑大
光攝受如兩¶曜之伴衆星自月支遺影那竭灰身舍
利遍¶流祇洹遂造乃賢乃聖憑兹景福或尊或貴¶冀
此獲安忽使七層九架頽龕墜構四户八¶窻可無於
失道不令而治形教隨時損益至¶理不言而得經像
自可令行通人達士隨方¶顯用翼真明俗聖感應時
<pb:KR6r0138_SBCK_010-23b>
若待太公為卿相¶千載無太公要得羅什為師訓萬
代無羅什¶法不自顯弘必由人豈使大周法輪永滅
聖¶上六條御物九徳自明曲理莫施直言必用<md:KR6r0138_T_010-0159b>¶昔秦
始皇發孔丘墓禍鍾三日魏太武滅僧¶伽藍災起七
年崔皓之説可知衛嵩之言難¶用仁者不損他自利
智者不樂禍邀名元嵩¶天喪無祐只然一罷人身當
生何處廣識謝¶指南言慙信正此如不對恐傷衆善
夫恕人¶之短者厚之行也念存物徳者仁之智也今¶
僧美惡假令相半豈冝驅擯一切不留普天¶失望率
土嗟傷愚謂此塗未光周徳何為敬¶儒士以顯尊重
<pb:KR6r0138_SBCK_010-24a>
賤釋子以快其意賤金貴石¶有何異乎計王道蕩蕩
豈理應然土以負水¶而平木以受繩故直明君納諌
不諱達士好¶聞其非智不輕怒下愚之見得申仁不
輕絶¶三寶之田頓立天無不覆地載寛勝山包海¶納
何所不容十室之内必有忠信一國之裏¶可無賢僧
伏惟天元皇帝舉徳納賢招英簡¶俊去繁就省州存
一寺山林石窟隨便聽¶居有舍利者還令起塔其寺
題名周中興寺使樂慧¶之士抑&KR0045;以開導志寂之侣
息言以求通内外兼益公私¶無損即是道俗幸甚玄
儒快志隆周之帝葉¶重百王大象之君光於四海天
<pb:KR6r0138_SBCK_010-24b>
高聽逺輕舉¶庸言氣悸䰟浮以生冒死乞降雷電之
威布¶其風雨之徳謹上
納言韓長¶鸞受書内史上大夫歸昌公宇文譯内史
大¶夫拓跋行㳟等問廣曰佛圖澄者乃三百年¶人觀
卿不過三十逺稱上聖弟子不乃謬乎¶廣荅曰其或
繼周者雖百世亦可知先師雖¶復三百許年論時不
過十世何足可惑
譯¶曰元嵩所上曲見伽藍害民損國卿今勸立¶有何
意見廣荅曰桀紂失國殷士歸周亡國<md:KR6r0138_T_010-0159c>¶破家不由佛
法内外典籍道俗明文自古及¶今不可停棄是故請
<pb:KR6r0138_SBCK_010-25a>
立¶
譯又問齊君髙偉豈不立佛法國破家亡摧¶殘若此¶
廣荅曰齊君失國有兩義不由佛法一則曆¶數有窮
開闢已來天下未見不亡之國二則¶寵罰失忠君子
惡居下流是以歸周不由¶佛法¶
譯又問經者胡書幻妄何時引為口實廣¶又荅曰公
謂佛經為妄廣亦謂孔教不真¶
譯又問卿據何為驗言孔教不真¶廣荅曰莊周有孔
子之行古往事同已陳芻¶狗猶使百代歌其遺風千
載詠而不絶遍尋諸子未見一人名佛幻妄矣
<pb:KR6r0138_SBCK_010-25b>
譯又問丁蘭木母卿引不&KR0011;何者昔人躓¶頓木母木
母為之血出髙祖破寺已來泥佛¶石像何箇出血¶廣
荅曰昔夏立九鼎以鎮九州一州不静則一¶鼎沸九
州不静則九鼎都沸比來見二國交¶兵四方擾動不
見一鼎有沸今日殿前尚依¶古立鼎獨偏責泥木石
像不出血即便停棄¶
三月一日勑賜飲食預坐北宫食訖駕&KR0036;還¶京¶皇帝
出北宫南門與上書人等靣辤受拜拜¶訖内史拓跋
行恭宣¶勑㫖日月雖明猶假衆星輔曜明王至聖亦
尚¶臣下匡救¶朕以闇徳卿等各獻忠謀深可嘉尚文
<pb:KR6r0138_SBCK_010-26a>
書既¶廣卒未尋究即當披覽别有檢校卿等並<md:KR6r0138_T_010-0160a>¶宜好
住至四月八日内史上大夫宇文譯宣¶勑㫖佛教興
來多歷年代論其至理實自難¶明但以世漸澆浮不
依佛教致使清浄之法¶變成濁&KR0126;髙祖武皇帝所以
廢而不立正為¶如此朕今情存至道思弘善法方欲
簡擇練¶行恭修此理令形服不改德行仍存敬設¶道
場敬行善法王公已下並冝知委
<pb:KR6r0138_SBCK_010-26b>
廣弘明集卷第十
