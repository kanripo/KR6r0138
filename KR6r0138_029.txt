# -*- mode: mandoku-view -*-
#+TITLE: 廣弘明集
#+DATE: 2015-09-11 04:14:35
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 28

廣弘明者言其弘護法&KR0224;開明於有識也自¶上九篇
隨時布現籌度理路其緣頗悉然於¶志之所之未僃
詳覩如不陳列頌聲何寄故¶次編之殷鑒遐邇且法
王御㝢歌頌厥初梵¶王天王聲聞菩薩咸資偈讚用
暢幽誠無經¶不有彰于視聽東夏王臣斯途不惑擬
倫帝¶德國美無不稱焉所以寫送性情綂歸總亂¶在
<pb:KR6r0138_SBCK_029-1b>
于斯矣然晉宋巳來諸集數百餘家信重¶佛門俱陳
聲略至於捃拾百無一存且列¶數條用塵博觀¶
　　¶¶¶¶¶¶¶¶¶¶淨業賦(并序)梁武帝<md:KR6r0138_T_029-0335c>¶少愛山水有懷丘壑身覊俗羅不獲遂志舛¶獨往之
行&KR0446;任縱之心因爾登庸以從王事¶屬時多故世路
屯蹇有事戎旅略無寧歲上¶政昬虐下豎姦亂君子
道消小人道長御刀¶應勑梅蟲兒茹法珍俞靈韻豐
勇之如是等¶多輩誌公所謂亂戴頭者也誌公者是
沙門¶寶誌形服不定示見無方于時羣小疑其神¶異
乃羈之華林外閤公亦怒而言曰亂戴頭¶亂戴頭各
<pb:KR6r0138_SBCK_029-2a>
執權軸人出號令威福自由生殺¶在口忠良彼屠馘
之害功臣受無辜之誅服¶色齊同分頭各驅皆稱帝
主人云尊極用其¶詭詐疑亂衆心出入盤遊無&KR0111;昏
曉屏除京¶邑不脫日夜屬纊者絕氣道&KR0342;子不遑哭
臨¶月者行産路側母不及抱百姓懔懔如崩厥¶角長
沙宣武王有大功於國禮報無報酷害¶奄及至於弟
姪亦罹其禍遂復遣桓神與杜¶伯符等六七輕使以
至雍州就諸軍帥欲見¶謀害衆心不與故事無成後
遣劉山陽灼然¶見取壯士貙虎器甲精銳君親無校
便欲束¶身待戮此之橫暴出自羣小畏壓溺三不弔
<pb:KR6r0138_SBCK_029-2b>
況復姦竪乎若黙然就死爲天下笑俄而山¶陽至荆
州爲蕭穎胄所執卽遣馬驛傳道至¶雍州乃赫然大
號建牙豎旗四方同心如響¶應聲以齊永元二年正
月發自襄陽義勇如¶雲舳艫翳漢竟陵太守曹宗馬
軍主殷昌等¶各領騎歩夾岸迎&KR0248;波浪逆流亦四十
里至¶朕所乗舫乃止有&KR0031;白魚跳入䑽前義等孟¶津
事符冥應雲動天行雷震風馳郢城剋定¶江州降款
姑熟甲胄望風退散新亭李居士<md:KR6r0138_T_029-0336a>¶稽首歸降獨夫旣
除蒼生甦息便欲歸志園¶林任情草澤下逼民心上
畏天命事不獲巳¶遂膺大寶如臨深淵如履薄冰猶
<pb:KR6r0138_SBCK_029-3a>
欲避位以¶俟能者若其遜讓必復魚潰非&KR0033;身&KR0174;名
辱¶亦&KR0018;累幽顯乃作賦曰日夜常思惟循環¶亦已窮
終之或得離離之必不終&KR0018;扆臨朝¶冕旒四海昧旦
乾乾夕惕若厲朽索御六馬¶方此非譬世論者以朕
方之湯武然朕不得¶以比湯武湯武亦不得以比朕
湯武是聖人¶朕是凡人此不得以比湯武但湯武君
臣義¶未絕而有&KR0047;巢白旗之事朕君臣義巳絕然¶後
掃定獨夫爲天下除患以是二途故不得¶相比朕布
衣之時唯知禮義不知信向烹宰¶衆生以接賔客隨
物肉食不識菜味及至&KR0047;¶面富有天下遠方珍羞貢
<pb:KR6r0138_SBCK_029-3b>
獻相繼海内異食¶莫不必至方丈滿前百味盈俎乃
方食輟筯¶對案流泣恨不得以及溫凊朝夕&KR0582;養何
心¶獨甘此膳因爾&KR0188;食不噉魚肉雖自内行不¶使外
知至於禮宴羣臣餚膳按常菜食味¶習體過黃羸朝
中班班始有知者謝朏孔¶彦穎等屢勸解素乃是忠
至未達朕心朕又¶自念有天下本非宿志杜恕有云
刳心擲地¶數片肉耳所賴明達君子亮其本心誰知
我¶不貪天下唯當行人所不能行者令天下有¶以知
我心復斷房室不與嬪侍同屋而處四¶十餘年矣于
時四體小惡問上省師劉澄之¶姚菩提疾候所以劉
<pb:KR6r0138_SBCK_029-4a>
澄之云澄之知是飮食¶過所致答劉澄之云我是布
衣甘肥恣口劉¶澄之云官昔日食那得及今日食姚
菩提含<md:KR6r0138_T_029-0336b>¶笑搖頭云唯菩提知官房室過多所以致爾¶
于時久不食魚肉亦斷房室以其智非和緩¶術無扁
華黙然不言不復詰問猶令爲治劉¶澄之處酒姚菩
提處丸服之病逾增甚以¶其無所知故不復服因爾
有疾常自爲方不¶服醫藥亦四十餘年矣本非精進
旣不食衆¶生無復殺害障旣不御内無復欲惡障除
此¶二障意識稍明内外經書讀便解悟從是巳¶來始
知歸向禮云人生而靜天之性也感物¶而動性之欲
<pb:KR6r0138_SBCK_029-4b>
也有動則心垢有靜則心淨外¶動旣止内心亦明始
自覺悟患累無所由生¶也乃作淨業賦云爾¶
觀人生之天性&KR0573;妙氣而淸靜感外物以動¶欲心攀
縁而成眚過恒發於外塵累必由於¶前境若空谷之
應聲似遊形之有影懷貪心¶而不厭縱内意而自騁
目隨色而變易眼逐¶貌而轉移觀五色之玄黃翫七
寶之陸離著¶華麗之窈窕耽冶容之逶迤在寢興而
不捨¶亦日夜而&KR0111;疲如英媒之在摘若駿馬之帶¶羈
類白日之麗天乃歷年之不虧觀耳識之¶愛聲亦如
飛鳥之歸林旣流連於絲竹亦繁¶㑹於五音經昬明
<pb:KR6r0138_SBCK_029-5a>
而不絕歷四時而相尋或¶亂情而惑慮亦慆耳而堙
心至如香氣馞起¶觸鼻發識婉娩追隨氤氲無極蘭
麝夾飛如¶鳥二翼若渴飮毒如寒披棘舌之嗜味衆
塵¶無有大苦鹹酸莫不甘口噉食衆生虐及飛¶&KR0709;唯
日不足長夜飮酒悖亂明行㒺慮幽咎¶身之受觸以
自安怡美目淸揚巧笑蛾睂細¶腰纖手弱骨豐肌附
身芳潔觸體如脂狂心<md:KR6r0138_T_029-0336c>¶迷惑倒想自欺至如意識攀
緣亂念無邊靡¶懷善想皆起惡筌如是六塵同障善
道方紫¶奪朱如風靡草&KR0573;惑而生與之偕老隨逐無¶
明莫非煩惱輪迴火宅沈溺苦海長夜執固¶終不能
<pb:KR6r0138_SBCK_029-5b>
改迍否相隨災異互起内懷邪信外¶縦淫祀排虗枉
命蹠實橫&KR0174;&KR0301;生神祐以招¶福祉前輪折軸後車覆
軌殃國禍家亾身絕¶祀初不内訟責躬反巳皇天無
親唯與善人¶外淸眼境内淨心塵不與不取不愛不
嗔如¶玉有潤如竹有筠如芙蓉之在池若芳蘭之¶生
春淤泥不能汙其體重昬不能覆其眞霧¶露集而珠
流光風動而生芬爲善多而歲積¶明行動而日新常
與德而相隨恒與道而爲¶隣見淨業之愛果以不殺
而爲因離欲惡而¶自修故無障於精神患累已除障
礙亦淨如¶久澄水如新磨鏡外照多像内見衆病旣
<pb:KR6r0138_SBCK_029-6a>
除¶客塵反還自性三途長乖八難永滅止善旣¶修行
善無缺淸淨一道無有異轍唯有哲人¶乃能披襟如
石投水莫逆於心心淸冷其若¶冰志皎潔其如雪在
欲結其旣除懷憂畏¶其亦滅與恩愛而長違顧生&KR0174;
而永别覽當¶今之逸少想後來之英童懷荆玉而未
剖藏¶神器而存躬修聖行其不巳信善積而無¶窮永
劫揚其美名萬代流於淸風豈伏强而¶稱勇乃道勝
而爲雄¶
　　孝思賦(并序○太常&KR0056;劉/之遴注文多不載)¶
想緣情生情緣想起物&KR0011;相感故其然也毎¶讀孝子
<pb:KR6r0138_SBCK_029-6b>
傳未嘗不終軸輟書悲恨拊心嗚咽¶年未髫齓内失
所恃餘喘竛竮嬭媼相長<md:KR6r0138_T_029-0337a>¶齒過弱冠外失所怙限職
荆蠻致闕晨昏江¶途遼敻家無指信髣髴行路先君
體有不安¶晝則輟食夜則廢寢方寸煩亂容身無所
便¶投刺解職以遵歸路于時齊隋郡王子隆¶鎭撫陜
西頻煩信命令停一夕明當早出江¶津送别心慮迫
切不獲承命止得小船望星¶就路夜冒風浪不遑寧
處途次定陵船又損¶壞于時門賔周仲連爲鵲頭戍
主借得一舸¶奔波兼行屢經危險僅而獲濟及至戾
止已¶無逮及五内屠裂肝心破碎便欲歸身山下¶畢
<pb:KR6r0138_SBCK_029-7a>
志墳陵長兄哀愍未說獨行續有北問¶狡虜宼邊朝
廷以先君遺愛結民咸思在昔¶故舊部曲猶有數千
武慶宗將領留防彼鎭¶時便有旨使扞壽春王事靡
盬辭不獲免刺¶史崔慧景志懷翻覆遠招逋逃多聚
姦俠大¶猾凶醜莫不雲集至如彭盆韓元孫等不可¶
稱數倍道電邁奄至淮淝凶徒疑駭相引離¶散臺軍
主徐玄慶房伯玉等欲襲取慧景乃¶固禁之方得止
息是歲齊明作相疑論未決¶密馳表䟽勸徴慧景折
簡而召必不違拒卽¶重遣還以安其心姦渠旣出緣
邊無虞旬朔¶之間慧景反鎭卽便解甲以歸京師因
<pb:KR6r0138_SBCK_029-7b>
爾驅¶馳不獲停息數鍾百六時㑹雲雷撥亂反正¶遂
膺四海念子路見於孔丘曰由事二親之¶時常食藜
藿之食爲親&KR0018;米百里之外親¶沒之後&KR0047;遊於楚從
車百乗積粟萬鍾累¶茵而坐列鼎而食願食藜藿之
食爲親&KR0018;米¶不可復得毎感斯言雖存若亾父母之
恩云¶何可報慈如河海孝若涓塵今日爲天下主<md:KR6r0138_T_029-0337b>¶而
不及&KR0582;養譬猶荒年而有七寶飢不有食¶寒不可永
永慕長號何解悲思乃於鍾山下¶建大愛敬寺於靑
溪側造大智度寺以表㒺¶極之情達追遠之心不能
遺蓼莪之哀復¶於宮内起至敬殿竭工匠之巧盡世
<pb:KR6r0138_SBCK_029-8a>
俗之奇¶水石周流芳樹雜沓限以國事亦復不能得¶
朝夕侍食唯有朔望親奉饋奠雖復得薦珍¶羞而無
所瞻仰内心崩潰如焚如灼情切於¶衷事形於言乃
作孝思賦云爾¶
感四氣之變易見萬物之化成受天和而異¶命禀地
德而齊榮察蟭螟於蚊睫觀鯤&KR0583;¶於北溟彼含識而
異見同有色而&KR0651;形雖¶萬&KR0011;之衆多獨在人而&KR0415;靈
禮義别於飛&KR0709;¶言語異於鸚猩念過&KR0169;之儵忽悲逝
川之不¶停踐霜露而悽愴懷燧榖而涕零掩此哀而¶
不去亦靡日而弗思仲由念枯魚而永慕丘¶吾感風
<pb:KR6r0138_SBCK_029-8b>
樹而長悲雖一至而捨生奉二親而¶何期思因情生
情因思起導情源以流澍¶引思心而無巳旣懷憂以
終身亦衘恤而沒¶齒常閒居以永念獨拊膺而自傷
徒&KR0155;岵¶而靡瞻空陟屺其何望涕縱橫以交流血沸¶
涌而沾裳覽地義以自咎懼滅性之&KR0446;方仰¶太極以
長懷乃告哀於昊蒼冀皇天之有感¶何報施之&KR0252;茫
曉百碎於魏闕夜萬斷於中¶腸心與心而相續思與
思而未央晨孤立¶而縈結夕獨處而徊徨氣塞哀其
似噎念¶積心其若狂至如獻歲發暉春日載陽木散¶
百華草列衆芳對樂時而無歡乃觸目而感¶傷朱明
<pb:KR6r0138_SBCK_029-9a>
啓節白日朝臨木低甘果樹接淸陰<md:KR6r0138_T_029-0337c>¶不娛悅於懷&KR0573;
但㒺極而&KR0374;心蒹葭蒼蒼白¶露爲霜涼氣入衣淒風
動裳心無迫而自¶切情不觸而獨傷若乃寒冰巳結
寒條巳折¶林飛黃落山積白雪旅鴈鳴而哀哀朔風
鼓¶而颲颲目觸事而破碎心隨感而斷絕無一¶息而
緩念與四時而長切年揮忽而莫反時¶瞬睒其如電
想慈顏之在昔哀不可而重見¶痛生育之靡答顧報
復而無片悲與恨其俱¶興涕雜血其如霰䴏靑春而
差池鴻素秋而¶翶翔去來候於節物飛鳴應於陰陽
何在我¶而不爾與二氣而&KR0446;張常茹酷而輪迴歷日
<pb:KR6r0138_SBCK_029-9b>
夜而不&KR0111;旣視丹而成綠亦見白而爲黃¶擾性情以
翻覆汨神慮而迷荒想鳴鶴而魂¶斷聽孤雛而心&KR0174;
慟終天而無怙號畢世而¶靡恃觀休屠之日磾豈敎
義之所及見甘泉¶之畫像毎下拜而垂泣忽心動而
不安遽入¶侍於帝室値何羅之作難乃捨之以投瑟¶
超王臣之稱&KR0545;冠誠勇而無匹士行巳之多¶方見石
他之有權身雖&KR0174;而名揚乃忠孝而¶兩全顧丁蘭其
何人家河内之野王時舞象¶而方及始成童而親亾
刻木母以&KR0582;事常朝¶夕而在&KR0342;劉鎭就養而不暇常
遠汲而力寡¶苦節感於幽靈醴泉生於竈下顧長沙
<pb:KR6r0138_SBCK_029-10a>
之臨¶湘有古初之道始時父沒而未葬遇隣火¶之卒
起乃伏棺而長號&KR0040;&KR0064;至而火&KR0174;又何¶琦其亦然獨
柩屋而全止至如王祥黃雀入¶帳隗通橫石特起盛
彦之開母目邢渠之生¶父齒覽斯事而衆多亦難得
而具紀靈蛇衘¶珠以酬德慈烏反哺以報親在蟲鳥
其尚爾<md:KR6r0138_T_029-0338a>¶況三才之令人治本歸於三大生民窮於五¶
孝置天地而德盈橫四海而不撓履斯道而¶不行吁
孔門其何敎¶
　　遊七山寺賦　梁宣帝¶
此山川之寥廓時天高而氣靜路閒曠而淸¶華地幽
<pb:KR6r0138_SBCK_029-10b>
栖而特挺窮浙右之標絕極宇中¶之勝境承興序而
陟渉聊盤桓而騰騁盡登¶臨之雅致悅諠囂之暫屏
因兹連鑣結駟竝¶幔方舟萬騎齊列千檝爭浮皆東
南之俊¶異並禹穴之琳球差池集侶容與儁儔巷¶無
服馬路寡遺輈窮周章而歷覽盡娛翫而¶遨遊爾乃
&KR0342;林橫出輕舠上泝歷秦王之舊¶陌緣越地之昔路
望塗山而斜繞逕&KR0047;湖而¶迴渡連天台之華嶺引若
耶之長注乍汎¶瀁而瞻望或陵峯而一顧於是歷樂
林而南¶上&KR0155;法華而望西有磕磕之奔澗復亹亹之¶
長溪旣皎潔而如鏡且見底而無泥途嶮峭¶而巉絕
<pb:KR6r0138_SBCK_029-11a>
路登陟而如梯旣攀藤而挽葛亦資¶伴而相提窮羊
腸之詰屈極馬嶺之高低霧¶昬昬而漫漫風䫻䫻而
淒淒瞻&KR0477;川其如帶¶望巨海其如珪執玉帛於兹地
㑹諸矦而赴¶稽想䟽柯之茂葉憶大骨之昬迷傳盛
美¶於斯岳播遺範於氓&KR0058;旣廼瞰往賢之舊¶跡美高
尚之餘風踐逵草之蕪沒撥蓁芿之¶彌蒙名岳峩而
峙立峻谷杳而虛沖春林¶漂而皆碧秋沼淨其如空
旣連綿而相接¶兼隱軫而無窮信英奇之攸止實翔
集之所¶崇&KR0342;高巒而建刹亦帶壠而成宮神靈更其¶
肹蠁仙聖互其交通巖雰霏而起霧樹布<md:KR6r0138_T_029-0338b>¶濩而抽叢
<pb:KR6r0138_SBCK_029-11b>
嘉卉生其前後善草植其西東瞻¶朱扉之赫奕望寶
殿之玲瓏擬大林之精舍¶等重閣之講堂旣爽塏之
禪宇亦顯敞之華¶房跨曲澗而爲室繞紆岊而修牆
夕雲生於¶窻牖朝日照於簷梁諒&KR0169;曲而成麗蓋照
景¶而生光流淸梵之宛轉響桴磬之鏘鏘構¶造精密
華麗無方淸流四繞吐溜悠長邐迤¶闈閣峻絕堦隍
水碓侔於金谷飛樓似於建¶章其徒衆則乍遊乍處
或賢或聖並有志於¶頭陀俱勤心於苦行競假寐而
誦習咸夙興¶而䖍敬識苦空之迅流惜朝隂之奔競
濳深¶窟而學六通隱閒蕪而修八正或燒體而爲¶功
<pb:KR6r0138_SBCK_029-12a>
或灰身而入定熏名香之氛氳或飛錫¶而相映或振
塵而高談或閒居而坐聽禪¶衆疑於漆木智士同於
懸鏡旣釋敎之興華¶乃法輪之宣盛寺旣慿山而構
造山亦因寺¶而有七葢靈瑞之所臻亦奇士之所出
産¶龍劒之遺溪遊鹿機之餘術謝鳳來而容與¶鄭風
反而蕭飋旣淸澗之漣漪亦飛流之涌¶溢奇樹蓊而
成林珍果榮而非一植山海之¶&KR0031;橊種丹盧之兩橘
梅花皎而似霜黃柑¶壯其如日或曄曄而夏開也離
離而冬實¶山多寶玩地出瓊珍金玉生其陽琰石出
其¶隂神篢嵒嵒而獨立仙的皎皎而孤臨孰¶知歲之
<pb:KR6r0138_SBCK_029-12b>
豐儉覩玄白而皆諶刻石記於嬴¶德披圖悟於禹心
懸崖百仞擢&KR0428;千尋岧¶嶤兮闊達&KR2309;峗兮嶔崟樹修
聳而巖峻泉流¶激而水深仰瞻增其隱隱側眺覩其
沈沈眇¶然兮無際邈爾兮無邊遠山崔嵬而間出近<md:KR6r0138_T_029-0338c>¶樹巃嵸而相牽巖將頽而未墮峯入漢而猶¶懸望蟬
聯而蔽日視&KR1054;恍而連天有石帆¶之異狀擬&KR1260;布之
飛泉實逢巖而聚霧乃觸¶石而成煙旣嵳峩而䕃映
亦嶤&KR1635;而阡綿¶旣遠控於江海兼近接於村田反瞰
城邑&KR0342;¶眺市&KR0437;稱神州之鎭嶺實天下之名川至¶若
蓬萊遊於聖迹巫岫表於神仙衡陽聞於¶夏貢嵩岳
<pb:KR6r0138_SBCK_029-13a>
重於周篇曾何比麗詎此同妍復¶有標奇神井萬載
澄渟汲之不竭添之不盈¶雖頻撓而不濁徒屢攪而
終淸渉隆冬而溫¶燠經歊暑而泠泠異成都之飛火
寧疎勒¶之表誠匹醴泉之蠲疾同淄水之鑒形亦有¶
孤潭道士焦里夫人獨居味道寂絕朋賔餐¶霞永日
靜坐千春衢無行跡路産荆榛旣勤¶劬而向道亦蕭
灑而&KR0111;塵或逍遙而諷詠或¶擁膝而長吟同董生之
垂讖學梁子之明箴¶將松喬而共侶與嚴衛而相親
其林藪彌密¶羽族爭歸猨連臂而下飮鳥比翼而羣
飛鴻¶鵠集而相映白鷳皛而生輝拂霜毛之奕¶奕鼓
<pb:KR6r0138_SBCK_029-13b>
素翮之霏霏兼有奇禽猛獸偃息溪圻¶虎懷仁而不
害熊隱木而生肥巨象數&KR0775;雄¶虵十圍麀鹿易附狎
兔俱依同彭鏗之仙室¶異海鳥之知機藥卉叢生消
痾駐老地出長¶齡&KR0469;多壽考似&KR0047;山之溪谷匹井中
之埋寶¶送劉五耆何殊四皓復有牛膝雞腸雀頭燕¶
草甘菊辛夷苦參酸棗紫苑赤箭黃菁白藁¶天門地
骨肉芝石腦神農是嘗仙經是造白¶兔服而通靈鹿
皮餌而得道其果則有木瓜¶木棗楊桃楊梅朱橘冬
茂黃葍秋開楂梨並<md:KR6r0138_T_029-0339a>¶牡柿柰爭瓌枳椇列植而爲藪
懸鉤觸草而¶徘徊林檎侔於萍實甘棠擬於帝臺紅
<pb:KR6r0138_SBCK_029-14a>
梅¶蘡薁車李胡頽綠棎冬獻紫芋秋來半夏成¶圃春
就羣栽枇杷梨豆椎栗兼該或炫炫之¶丹實或靡靡
之靑荄禦疾風而彌豔中嚴霜¶而不摧旣蓊鬱之梧
桐亦檀欒之修竹篠箭¶亂其形&KR0011;筋桂異其品族映
檐牖而交加繞¶房廊而郁&KR1521;抽葉蔭於淸泉結根攢
於幽¶谷靈木之所自生瑞鳥之所栖宿實散賞之¶佳
地信開心而醒目至如涼秋九月百卉飄¶零氣淒淒
而恒勁風颯颯而常生秋蟬吲¶於南壠塞鳥吟於北
庭蟋蟀哀嘶而遠聞孤¶猿叫嘯以騰聲鴻鴈嗈嗈而
夜響鵾雞啁¶哳而悲鳴增逸民之放曠動遊士之滯
<pb:KR6r0138_SBCK_029-14b>
情咸¶有志於獨往俱栖心於濯纓信達人之良㑹¶蓋
可伸其遊矚故孝先往而成眞慶緒經而¶離俗慿怪
石而爲枕因滄浪而洗足蓋往賢¶之所同亦先儒之
高學余宿昔之心期常有¶懷於遐邈屢徘徊於閬圃
頻留連於名嶽¶念家國之隆恩緩獨往之遺躅欲抽
簪而未¶從聊寄美於斯曲¶
　　宿山寺賦　梁王錫¶
脂車秼駟薄暮來遊入界道而&KR0537;朗息祇¶樹而淹留
惟基構之所處實顯敞而高居延¶層軒之迢逓屬廣
廡之踟蹰差繡栭而反¶宇列緹柱而承隅爾乃陟飛
<pb:KR6r0138_SBCK_029-15a>
陛於峻岥登¶歩櫩於絕頂旣中天而&KR0155;降亦攀雲而
遊騁¶宇陰陰而怡曠階肅肅而虛靜朗華鍾之妙¶音
曜光燈之淸影其房則開窻木末浮柱山<md:KR6r0138_T_029-0339b>¶叢引含光
之澄月納自遠之輕風因明兮目¶極慿迴兮望通平
原兮無際連山兮不窮¶識生煙於岫裏眄列樹於巖
中樹陵危而秀¶色煙出遠而浮空情迢遙於原野心
放曠¶於簾櫳夜悠悠而何期露瀼瀼而漸落¶翫一葉
之流螢聆九野之鳴鶴盥泉兮藉芳¶杜入谷兮佩滋
蘭靜嘯兮䟽煩想獨往兮恣¶遊盤信一致之易息豈
萬物之能干就薄¶帷而安夜寢廼高枕而極星闌
<pb:KR6r0138_SBCK_029-15b>
　　鹿苑賦　魏高&KR0098;¶
啓重基於朔土系軒轅之&KR0477;裔武承天以作¶主熈大
明以御世灑靈液以&KR1172;沱扇仁風¶以遐被踵姬文而
築苑包山澤以開制植¶羣物以充務蠲四民之常稅
曁我皇之繼¶綂誕天縱之明叡追鹿野之在昔興三
轉之¶高義振幽宗於巳永曠千載而可寄於是¶命匠
選工刋兹西嶺注誠端思仰模神影¶庶眞容之髣髴
燿金暉之煥炳卽靈崖以構¶宇竦百尋而&KR0033;正絙飛
梁於浮柱列荷華¶於綺井圖之以萬形綴之以淸永
若祗洹之¶瞪對孰道場之塗迥嗟神功之所建超終
<pb:KR6r0138_SBCK_029-16a>
古而秀出寔靈祗之協贊故存貞而保吉鑿¶仙窟以
居禪闢重階以通術澄淸氣於高¶軒佇流芳於王室
茂花樹以芬敷涌醴泉之¶洋溢祈龍宮以降&KR0040;侔膏
液於星畢若乃硏¶道之倫行業貞簡慕德懷風杖策
來踐守應¶貞之重禁味三藏之淵典或歩林以經行¶
或寂坐而端宴㑹衆善以並臻排五難而俱¶遣道欲
隱而彌彰名欲毀而逾顯伊皇輿<md:KR6r0138_T_029-0339c>¶之所幸毎垂心於
華囿樂在兹之閒敞作離¶宮以營築固爽塏以崇居
枕平原之高陸¶恬仁智之所懷眷山水以肆目玩藻
林以遊¶思絕鷹犬之馳逐眷耆年以廣德縱生生以
<pb:KR6r0138_SBCK_029-16b>
延福慧愛内隆金聲外發功濟普天善不¶自伐尚諮
賢以問道詢芻蕘以&KR0024;闕盡敬恭¶於靈寺遵晦望而
致謁奉請戒以畢日兼¶六時而宵月何精誠之至到
良九劫之可越¶資聖王之遠圖豈循常以明敎希縉
雲之上¶&KR0155;羨頂生之高蹈思離塵以邁俗渉玄門¶之
幽奥禪儲宮以正位受太上之尊號旣¶存亾而御有
亦執靜以鎭躁覩天規於今日¶尋先哲之遺誥悟二
乾之重䕃審明离之並¶照下寧濟於兆民上剋光於
七廟一萬國¶以從風總羣生而爲導正南面以無爲
永措¶心於沖妙夫道化之難期幸微躬之遭遇¶逢扶
<pb:KR6r0138_SBCK_029-17a>
桑之初開遘長夜之始曙顧衰年以懷¶傷惟&KR0018;忝以
危懼敢布心以陳誠効鄙言以¶自著¶
　　大乗賦(并序)魏李顒¶
大乗者蓋如來之道場也故緣覺聲聞謂之¶小乗言
法駕之通馳如舟車之致遠也夫合¶抱興於毫末九
層作於累土從淺以高大¶理妙在於不有迹麤由乎
不無舉有以希無¶則無無以暢&KR0111;無以綂有則有有
以通無無¶以暢則乗斯小矣有有以通則乗斯大矣
夫¶總福祐之㑹者莫尚於法身宣一切之知者¶莫貴
乎如來故神禀靈照以觀三達之權思¶周深妙以入
<pb:KR6r0138_SBCK_029-17b>
四持之門知色之空任而不敗<md:KR6r0138_T_029-0340a>¶起滅無崖終始無際
形寄於宇宙之中而心¶包乎一象之外目察於芥子
之細而識鑒¶乎須彌之大美哉淵乎其源固不量也
嗟嘆¶不足遂作賦曰¶
建大乗之靈駕兮震法鼓之雷音除行蓋之¶欲疑兮
餐微妙以悅心滿覺意之如海兮演¶般若之淵深平
八道之坦蕩兮遊總持之¶&KR0080;林定禪思於三昧兮滅
色想於五陰執抵¶羅之引&KR0211;兮操如意之喻琴破衆
網之將裂¶兮剗貪垢而絕淫危泡沫之暫結兮焉巧¶
風之足欽或明行而善逝兮積功勲以迄¶今收薩云
<pb:KR6r0138_SBCK_029-18a>
之空義兮運十萬而魔擒開¶止觀之光燄兮消邪見
之沈吟閉必固之垣¶牆兮同影響之難尋¶
　　詳玄賦　釋慧命¶
惟一實之淵曠嗟萬相之繁雜眞俗異而體¶周凡聖
分而道合承師友之遺訓藉經論¶之垂芳罄塵庸之
小識請興言於大方何羣¶類之蠢蠢處法界之&KR0252;茫
性窮幽而彌曉理¶至寂而逾彰旣非空而非有又若
存而若亡¶談秘密於慈氏歎杳冥於伯陽湛一虛而
致¶極總萬有以爲綱雖卽事而易迷亦至近而¶難識
非名言之所顯豈情智而能測口欲辯¶而詞喪心將
<pb:KR6r0138_SBCK_029-18b>
緣而慮息故雖一音隨類之¶能三轉任機之力莫不
停八正於寂泊之¶門輟四辯於恬惔之域尋其體也
豁乎無¶際眇乎無窮源乎無始極乎無終解惑以¶兹
齊貫染淨於此俱融該空有而閴寂括¶宇宙以通同
論其用也一而能多靜而能亂<md:KR6r0138_T_029-0340b>¶挺萬類之殊形吐羣
情之别觀結五住之盤¶根起十&KR0374;之羈絆隨迷悟而
通塞逐昬明而¶集散四流因之漂蕩六道以之悠漫
三賢十聖¶曖以聯綿二智五眼曄而輝煥渾&KR0155;沈而¶
共壑派違順以分歧體無非而不是用無相¶而不爲
若純金不隔於環玔等積水不憚¶於漣漪故令名用
<pb:KR6r0138_SBCK_029-19a>
諠雜集起紛馳事若萬軫¶&KR0651;轍理則千輪共規觀無
礙於緣起信難思¶於物性猶寶殿之垂珠若瑤臺之
懸鏡彼此¶異而相入紅紫分而交映法無定於心境
人¶靡隔於凡聖物不滯於自他事莫擁於邪正¶何巨
細之殊越遂參互而容持隣虛含大千¶之界刹那總
三際之時懼斯言之少信借¶帝&KR0224;以除疑蓋普眼而
能矚豈惑識以知之¶覿九㑹之玄文覽萬聖之遺則
睠常啼於東¶市慕善財於南國歷多城而進解訪衆
師而¶遣惑始承命於文殊終歸宗於妙德雖遊形¶於
法界未動足於祗園歎一王之似虐嗟¶五熱之非暄
<pb:KR6r0138_SBCK_029-19b>
握手入和修之舍彈指開阿逸¶之門聞一音之常韻
覩極聖之恒存三九¶於兹絕聽二七自此亾魂斯甚
深之境界亦¶何易而詳論悼禀識之多迷&KR0099;羣生之
少慧¶保一異之四邪執斷常之&KR0031;計怖夢虎於¶長眠
翫空花於久翳縈結&KR0374;而未解任漂流¶而莫濟背七
覺而逾昬染六慾而方滯何¶理通而志隔旣法是而
情非忽竛竮而獨¶往久逃逝而亾歸埋寶藏於窮舍
匿明珠¶於弊衣抱一眞而不識縈萬惱以㱆欷嗟余¶
旣巳傷於悟晚且又悲乎命局藉五部之流耀<md:KR6r0138_T_029-0340c>¶蒙四
依之睠錄渉講肆以開愚託禪林而遣¶慾猴著鎻而
<pb:KR6r0138_SBCK_029-20a>
停躁虵入筒而改曲渉曠海¶以戒舟曉重幽以慧燭
絕諍論於封想息是¶非於妄情創歛緣於有覺終寂
慮於無生¶顯眞宗之實相達世用之虛名道莫遺於
始¶行暗弗拒於初明擬六賊其方潰冀十軍之¶可平
昬雲聚而還散心河濁而更淸性¶海無增減行月有
虧盈疑免足之致淺懼鴻¶毛之見輕爲山託於始簣
庶崑崙之可成¶
　　玄圃園講賦　蕭子雲¶
曰天監之十七屬儲德之方宣惟玉帛之光¶盛信昌
符之在焉於是上照天下漏泉輪¶囷之氣吐煙日月
<pb:KR6r0138_SBCK_029-20b>
之景揚員乃聖武之龍飛¶載爲家於天下思承規於
景數遂長發而明¶社若重光於有周似二英於皇夏
方前星而¶列曜播&KR0477;鍾於胤雅去兹永福來卽東朝
文¶物是紀聲明是昭發玄章於粉繢靡靑緌於¶翠翹
鑾納那而垂藻笳和鳴以承簫載錫其¶光令聞令望
察情幄帳護齒虞庠性與天¶道言爲珪璋詩史遙集
禮易翶翔義華洛¶水文麗淸漳昔七覺之吐華高人
天而爲長¶道西被乎日用法東流而未朗故授神莂
於¶文昌寄寶船於明兩異昔談而同世亦千年¶而影
響聞塡塡之法雷見慧雲之初爽眞如¶之軌旣接發
<pb:KR6r0138_SBCK_029-21a>
揮之功巳躡開金泥剖玉牒¶削蒸栗之簡採羅樹之
葉石室靈篇南宮神¶篋所以一音不巳而待規重矩
疊者矣惟至¶人之講道必山林之閒曠彼柰園與杏
壇¶深淨名與素王模淸遊之浩瀁擬樂賢之隆<md:KR6r0138_T_029-0341a>¶壯睿
情杳然是焉&KR0582;帳乃高談玄圃之苑¶張樂宣猷之上
觀夫靈圃要妙總禁林之叫¶窱稟輦道之三星躔离
宮之六曜寫溟浚¶沼方華作峭其山則峛崺貏豸硱
磳誳詭坂墀¶嶻嶭夏含霜雪下則谿壑泓澄虹螮降
&KR0155;¶上則靑霄丹氣雲霞鬱蒸金華琳碧燭銀碝¶石藻
玉摛白丹瑕流赤周以玉樹灌叢紫桂¶香楓篔簹含
<pb:KR6r0138_SBCK_029-21b>
人桃枝育蟲妙草的皪靈果¶垂&KR1759;長&KR0056;寒翠簡子秋
紅崖戴雲而吐&KR0040;¶木鳴條而起風中有蘭渚華池淥
流濎濘激¶水推移彌望杳溟倒飛閣之嵳峩漾釣臺
而¶浮迥張翠帷於鴻船泛羽旒於雀艇鳥則¶杉雞繡
質木容錦章戴勝吐綬鸀鶺鷗香¶璧龜紫鱉鸊鷉鴛
鴦風鳴日思高廣浮長¶内則錢荇菱華菡萏散葩硉
矹巨石濻&KR1549;¶碧砂離簁比目累綺紅蝦漂靑綸之蓑
折蕩¶碧組之鬖髿銅龜受水而獨涌石鯨吐浪而¶戴
華所以藉園籞之壯觀將髣像於毗耶於¶是淸宮廣
闢宿設宵張華燈熠燿火樹散芒¶歛閃六尺籠叢九
<pb:KR6r0138_SBCK_029-22a>
光穎若流金之出沙嶼粲¶若列&KR0043;之動天潢朝曭朗
而戒旦雲依霏而¶卷簇輕輦西園齊宮北囿文衛濟
濟僧徒¶肅肅法鼓朗而震音衆香馝而流馥亦有¶百
獸旼旼穆穆雲車九層芝駕四鹿吳&KR0078;¶楚豔胡笳燕
筑常從名倡戲馬蹋鞠巡少陽¶渡紫複繞崇賢瞰承
祿揚散華之飄颻響淸¶梵於林木燈王歸而贈筵香
積來而獻熟似¶衆聖之乗空若能仁之在目旣而俄
軒有睟¶肆筵授几高殿肅而神嚴微言欣而奏理<md:KR6r0138_T_029-0341b>¶煥
嘉語於丹靑得親承於音旨智周物而爲¶心情研幾
而盡諦言超超而出象理亹亹¶而踰繫類炙兩娛心
<pb:KR6r0138_SBCK_029-22b>
之談未足云晉儲眞假¶之理豈能逮史臣乃載筆撰
功請事其職賦¶金相玉式世旣聞甘露之言民巳登
仁壽¶之域矣將奉瑤宮之&KR0756;陪雲樓之軾福穰穰¶委
如山長莫長永無極¶
　夢賦　釋眞觀¶
昨夜眠中意識濳通類莊生之覩胡蝶如孔¶氏之見
周公雖夢想之虛僞亦心事而冥同¶爾乃見一奇賔
傲岸驚人無名無姓如&KR0017;如¶神姿容閒雅服翫光新
入門高揖詣席誇¶陳余乃問曰夫邪不干正惡無亂
善淸濁¶異流&KR0155;沈各踐吾身披法鎧心遊妙典六賊
<pb:KR6r0138_SBCK_029-23a>
稍降四虵方遣大乗巳駕小魔宜剪君是何¶人欲來
何辯客乃對曰久承名行未遑修¶敬常深注仰毎軫
翹詠忽覩光儀良有嘉慶¶欲伸諮請願垂高命夫人
生假借一期如¶擲倐虹電之驚天迅白駒之過&KR0169;豈
不及¶年時之壯美取生平之歡適或走名驥於長¶阡
或駕飛輪於廣陌坐西園而召友敞南齋¶而對客出
野外而操琴入閨中而撫石或¶復合罇促坐傳觴舉
白重之以笑歌伸之¶以燔炙至如學富門昌德重名
揚江東獨歩¶日下無&KR0031;心爲義窟身是智囊貂金仕
漢¶佩玉遊梁高車駟馬桂戶蘭房列燕&KR0078;而滿¶側湊
<pb:KR6r0138_SBCK_029-23b>
秦女而盈堂聞弦管之寥亮聽絲竹¶之鏗鏘何則一
生之快欒亦千載而流芳豈¶能栖栖獨處&KR0342;無笑語
剃髪除鬚違親背主<md:KR6r0138_T_029-0341c>¶形容憔悴衣裳藍縷旣闕田&KR0094;
復無商估等¶碎繒之百結似破襖之千補至如玉露
朝團¶金風夜寒老冉冉而行至歲忽忽而將闌牀¶空
帳冷覆薄眠單絕子孫於後胤罷賔從之¶來歡欲以
斯而爲道亦得道之量難余¶乃聽然含笑略陳心要
徐而答曰省來說¶之矯張遂引誘於邪方欲以井蛙
共海鯤¶而論大爝火與日月而爭光無異鷦鷯之比¶
鵬翼培塿之匹崑崗爾旣昬懵於生&KR0174;亦¶耽染於玄
<pb:KR6r0138_SBCK_029-24a>
黃唯知酣酒嗜慾峻宇彫牆豈識¶多財之被害寧信
懷璧而爲殃佳味爽口美¶食爛腸貪婬致患渴愛成
狂人生易盡物理¶無常朝歌暮哭向在今亾忻歡暫
有憂畏延¶長且世間紛攘竟無閒賞五苦競來百憂¶
爭往妻子翻爲桎梏親愛更如羅&KR0224;私里恒¶弊巑岏
公事徒勞鞅掌榮華有同水沫富¶貴實如山響然自
沈淪倒惑恒懷磣毒不孝¶不慈無道無德胷襟&KR1656;悷
心腑讒賊自大¶憍奢志能苛剋詎識仁義誰論典則
無&KR0208;¶損傷非理貪慝見利爭往臨財苟得失位¶失名
亡家亾國命繩溘斷身城倒匐業繫其¶頭&KR0017;穿其肋
<pb:KR6r0138_SBCK_029-24b>
冰池向踐火山方冒忍痛自知¶衘悲誰告爾乃刀林
擁聳劒樹嵳峩罏飛<md:KR6r0138_T_029-0342a>¶猛燄鑊湧驚波稜層鐵&KR0224;碌䃚
灰河頭逢鋸解骨被磨摩舉身星¶散合體&KR1172;沲凡諸
苦難次第經過一朝鍾此萬恨如何若夫正法¶弘深
妙理難尋非生非滅非色非心浩如滄海鬱似鄧林
隨機¶卽赴逐感便臨内宣萬德外啓八音威降¶醉象
影攝驚禽形如滿月色似融金遂令尼¶犍脫屣梵志
抽簮然而出家之爲道也則蕭¶散優游無欲無求不
臣天子不事王侯似¶無瑕之璧如不繫之舟聲樂不
能動軒冕不¶能留無爲無欲何懼何憂戒忍&KR0031;習禪
<pb:KR6r0138_SBCK_029-25a>
慧兼¶修天人師範豪庶依投若夫爲學日益爲道¶日
損損之則道業踰高益之則學功踰遠故¶形將俗人
而永隔心與世情而懸反所服唯¶是三衣所餐未曾
載飯從師則千里命駕¶慕法則六時精懇濯慮於八
解之池怡神於¶七淨之苑至如道安道昱慧遠慧持
赤鬚法¶主靑眼律師弘經辯論講易談詩開神悅耳¶
析滯袪疑並皆揚名後代擅歩當時或與¶秦王而共
輦乍將晉帝而同輿遂使桓玄再¶拜而弗暇郗超千
斛而無辭爾乃行因巳正¶方享餘慶四梵爭邀六天
俱聘封畿顯敞國¶土華淨寶樹瓊枝金蓮玉柄風含
<pb:KR6r0138_SBCK_029-25b>
梵響泉流¶雅詠池皎若銀地平如鏡妙香紛馥名花
交¶映近感樂身遠招常命若夫六度修成十¶地圓明
靈智旣湛種覺斯盈寂寥虗豁皎¶潔澄淸非起非作
無造無營法眼不闚其色天耳不聽其聲惡言不能
加毀美譽無以爲榮質非質礙之質名非名相之名
水¶火衝天而不懼雷霆震地而不驚&KR0031;林現滅而不
滅王宮示生而不生旣窮天下之¶至妙誰敢與之抗
衡於是前來君子聞斯¶語巳合掌曲躬歛眉彈指䰟
飛氣懾神萎<md:KR6r0138_T_029-0342b>¶志否踧踖無顏逡巡驚起自陳孤陋未
知¶臧否追用感傷實懷慚恥今日奉敎謹從¶命矣¶(畢)
<pb:KR6r0138_SBCK_029-26a>
廣弘明集卷第二十九下
　　　　　　　　　唐　釋　道　宣　撰
　　傷愛子賦(并序)江淹¶
江艽字胤&KR0056;僕之第二子也生而神俊必爲¶美器惜
哉遘閔渉歲而卒悲至躑躅廼爲此¶文
惟秋色之顥顥心結縎兮悲起曾憫憐之¶慘悽痛掌
珠之愛子形惸惸而外施心切¶切而内圯日月可銷
兮悼不滅金石可鑠兮¶念何巳&KR0225;吾祖之赫羲帝高
陽之玄胄惜¶衰宗之淪沒恐余人之弗構覬三靈之
降福¶竚弱子之擢秀酷奈何兮胤&KR0056;那逢天兮不¶祐
<pb:KR6r0138_SBCK_029-26b>
爾誕質於靑春攝提貞乎孟陬謂比芳於¶右列望齊
英於前修遰高行之美迹弘¶盛業之淸猷白露奄被
此百草爾同凋於梧¶楸憶朱明之在節顧&KR0302;嶷之可
貴睨鑪帳而¶多怊瞻戸牖而有慰奚在今之寂寞失
音¶容之髣髴姊目中而下泣兄嗟季而飮淚感¶木石
而變哀激左右而隕欷奪懷袖之深¶愛爾母氏之麗
人屑丹泣於下壤傃慇憂¶於上旻視往端而擗慄踐
遺緒而苦辛就¶深悼而誰弭歸末命兮何陳我過幸
於時¶私爰守宮於江潯悲薄暮而增甚思纁黃¶而不
禁月接日而爲光霞合雲而成陰霧籠¶籠而帶樹月
<pb:KR6r0138_SBCK_029-27a>
蒼蒼而架林嗟奈何兮弱子我¶百艱&KR0006;是尋驗纖帶
之夜緩察葆&KR0066;之朝侵¶惟人生之在世恒歡寡而慼
饒雖十紀之空¶名豈百齡之能要迅朱光之映夜湛
白露¶之凝朝指兹譬而取免排此理以自銷然則<md:KR6r0138_T_029-0342c>¶生
之樂兮親與愛内與外兮長與稚傷弱子¶之冥冥獨
幽泉兮而永閟余無愆於蒼祗亦¶何怨於厚地信釋
氏之靈果歸三世之遠¶致願同&KR0155;於淨刹與塵習兮
永棄¶
　　無爲論(并序)¶
吾曾迴向正覺歸依福田友人勸吾仕吾志¶不改故
<pb:KR6r0138_SBCK_029-27b>
註無爲論焉¶
有奕葉公子者聮蟬七代冠冕組望多素¶紈黼衣繡
裳&KR0018;長劒而耿耿佩鳴玉而鏘鏘¶時遊稷下或客於
梁間英雄而豹變聽利害¶以龍驤乃動朱履而馳寶
馬振玉勒而曜金¶羈之無爲先生之門問曰先生智
德光融嵩¶華無得以方其峻道義淸遠溟海不足以
喻¶其深無學不窺無事不達容儀閒靜言笑¶溫雅至
如釋迦三藏之典李君道德之書宣¶尼六藝之文百
氏兼該之術靡不詳其津要¶而採摭沖玄煥乎若覩
於鏡中炳乎若明於¶掌内余聞天地之大德曰生何
<pb:KR6r0138_SBCK_029-28a>
以聚人曰財¶是故老耼以爲柱史莊周以爲園吏東
方持¶㦸而不倦尼父執鞭而不恥實萬古之師範<md:KR6r0138_T_029-0343a>¶一
時之高士先生嘉遁卷迹養德不仕乃列¶子之所待
非通天下之至理雖江海以爲榮¶實搢紳之所鄙先
生倐爾笑而應之曰¶富之與貴誰不欲哉乃運而不
通也夫忠孝¶者國家之急務也申生伍員不得志也
懷道¶&KR0573;德玄風之所尚楊雄東方其職未高也其¶大
學者不過儒墨亦栖栖遑遑多有不遂也¶子所引之
士者情雖欲之志不行也憂喜不¶移其情故可爲道
者也過此已往焉足言哉¶吾聞大人降迹廣樹慈悲
<pb:KR6r0138_SBCK_029-28b>
破生死之樊籠登¶&KR0314;槃之彼岸闡三乗以誘物去一
相以歸眞¶有智者不見其去來有心者莫知其終始
使¶得湛然常住永絕&KR0651;塗無變無遷長祛百慮¶恬然
養神以安志爲業欲使自天祐之吉¶無不利舒卷隨
取進退自然遁逸無悶幽居¶永貞亦何榮乎亦何鄙
乎子其得之吾何失¶之塵内方外於是乎著公子恧
然而有慚¶德逡巡而退¶
　　¶¶¶伐魔詔(并序)元魏釋懿¶
夫生在三界恒爲四魔所嬈沈淪生&KR0174;遍在¶六&KR0208;若
一得人身及聞經法譬見優曇喻値¶浮孔尋惟聖敎
<pb:KR6r0138_SBCK_029-29a>
實開心目懿身處下流元希¶彼岸&KR0033;因生有惡此漏
身心去志恭徒然無¶補略因愚管除剿四魔昔在年
㓜嘗作破¶魔露布文雖鄙拙頗爲好事者所傳自遷
都¶之後寓在洛陽忽於故塔之中得此本文時<md:KR6r0138_T_029-0343b>¶値今
國都法師尚在金剛般若寺講勝鬘¶經輙以呈示法
師學渉内外甚好文彩¶乃更披經卷賜示魔事兼得
擬符氏時釋道安¶檄魔文共尋翫之復竭愚淺修改
舊文更作¶平魔赦重薦法師更無嫌也但安公檄文
&KR0033;¶推天魔凡爲世患經列有四且天魔權變非¶浮情
所測煩惱陰&KR0174;爲患寔深輒更起伐魔¶詔慰勞文冠
<pb:KR6r0138_SBCK_029-29b>
之於初是以前後不同又頗¶繁重冀信心君子兩得
行之輙并編安法師¶檄文爲次合爲一卷¶¶
門下僞魔逋誅于兹曠劫鷹跱四山狼顧五¶道心頑
縱毒常懷返噬固守一隅擁隔聲敎¶自大通巳降爰
曁賢劫雖百王繼踵千聖相¶尋威懷百途&KR0324;導千計
猶不能遏彼邪心息¶此異見得使貪競相緣瞋癡互
舉常結四生¶終歸六&KR0208;眷言斯瘼實用傷懷今原燎
方邇¶浸潤有漸無宜自寛以致顚覆可簡將練卒¶隨
機殛擈勿使蒼生懷予復之歎主者告下¶時速施行¶
　　奉伐魔啓
<pb:KR6r0138_SBCK_029-30a>
臣信相等言奉被¶詔書如右¶臣聞見機者則承風以
先附守迷者必威加¶而後降是以舜舞于戚有苗自
縛於王庭¶目連援&KR0211;則金地相園之日故能斬伏心
王¶塞靜樓觀身被忍鎧手挈浮囊棄所保之貨¶賄設
禪悅之名餚宴彼奇將集此雄勇志有¶所規則無往
不摧心之所向則無思不服四¶魔區區焉足以規慮
哉但今聚結未散事須<md:KR6r0138_T_029-0343c>¶平蕩輒依分處星言宿駕謹
重申聞請可付¶外施行謹啓¶
　　慰勞魔書¶
告三界五道有識羣生等夫曦和迭駕盲者¶尚迷其
<pb:KR6r0138_SBCK_029-30b>
光雷霆震響聾者猶惑其聽雖照屬¶理均而稟受道
異致令法音擁於&KR0651;聞慈¶光蔽於異見昏痼相仍長
迷永夜劫石有¶磷此緣無竭故我高祖愍此橫流心
存拯¶溺體韞殊光口含異響開宏基於未前廓¶玄覺
於有始故一闡&KR0477;猷則巨犉競馳再擇¶道敎則羊鹿
服御證無生於胷襟戢寂滅於¶懷&KR0573;但年德推移心
存靜定爰命皇儲紹隆¶大業先帝藉此&KR0477;資纂我前
緒積德三大累¶功塵劫心變冥機遊神赴㑹身固舟
囊凌波¶拯接出沒任情權旨自在故能超彼九劫降¶
此四天跨據一方威攝萬國八十年中刑指¶不用但
<pb:KR6r0138_SBCK_029-31a>
時不我與聖上遷化敎迹道&KR0651;人懷¶異念&KR0056;等或是
日種輪王世跨四域或是¶月性高良忠貞不貳享三
界之名宦保一¶時之榮祿但爵命難恒時有否泰或
因憍慢¶而喪家或由貪殘而失國故令後胤波流奄¶
然&KR0111;返遵彼邪源汎此慾海而使天魔承¶釁作患於
上方煩惱因兹侵淫於下國或縈¶中隂於未生或馳
五衰以告老終疲&KR0155;降長¶勤往沒幕府因機傑起英
略超羣緯文經武¶體眞練俗承百王之&KR0477;規禀萬代
之遺則履¶道居彼龍&KR0090;扣此津門方當馳光上下候
騎¶八維總括羣邪羅絡萬有籠三界於一身抗¶百綱
<pb:KR6r0138_SBCK_029-31b>
於無外摧拔須彌翻波巨海顚倒宇宙<md:KR6r0138_T_029-0344a>¶迴易日月使
人天倒懸水陸燋沸然復塞其¶必我之心開其子來
之路扇淸風於塗炭¶布同愛於無間平蕩三途攝兹
四有威以動¶之福以綏之蕞爾小醜焉足以語哉&KR0056;
等¶旣爲所悞沈淪日久宜藉此時機早建良圖¶夫時
難得而易失機尚速而後悔若得時也¶則福祿競臻
如失機也則敗捷爭及故竇融¶享爵事歸於先覺公
孫嬰戮取敗於後機此¶皆往事之高鑒當今之軌轍
且智者處危以¶謀安愚者臨成以致敗成敗安危在
於時機¶非降自天抑亦人謀今三車竚駕寶藏初開
<pb:KR6r0138_SBCK_029-32a>
懸重爵以俟功設天官以命哲正是大士縱¶橫之秋
智勇獻功之日與&KR0056;等同發遐原枝¶流異土追惟在
昔猶或依依言念四魔不覺¶撫劒故先遣白書略陳
成敗曾改迷徒尋光¶赴命相與齊轡道場比肩輪¶下
諮禀未聞受敎君子友朋好合不亦善乎¶無宜大安
斯&KR0208;盤桓遊逸恐此生滅相尋有¶無繼作若三毒一
馳則義無怨親四凶互出¶則夭壽俱翦雖欲保全其
可得哉今善牙¶已建六軍啓途出彼火宅尋討未服
梟斬之¶期非旦卽夕幸體往意時作出計勿懷猶豫¶
濫嬰斯禍臨路遣書怱怱無盡
<pb:KR6r0138_SBCK_029-32b>
　　檄魔文¶　晉釋道安
彌天釋道安頓首魔將軍輪下相與雖復玄¶徒&KR0651;津
人天一綂宗師雖異三界大同毎規¶良集伸其曩積
然標&KR1425;未宣所以致隔今¶法王御世九服思順靈&KR0224;
方伸宏綱彌布¶大通有期高㑹在近不任翹想並伸
預意釋<md:KR6r0138_T_029-0344b>¶道安頓首¶夫時有通塞否終則泰千聖相尋
萬師迭襲¶昔我高祖本元天王體化應符龍飛初域
仗¶權刑以部萬&KR0022;奮慧柯以伏六合咸蕩四¶邪掃淸
三有方當抗宏綱於八區亘靈&KR0224;於¶宇宙夷靜七荒
寧一九土但冥宗不弔眞容¶凝靜重明寢輝虗舟覆
<pb:KR6r0138_SBCK_029-33a>
浪故令蛇蟻煩興梟¶獍競起翳染眞徒塵惑淸衆虐
被蒼生毒¶流萬劫怪道有情異心同忿我法王體運¶
應期理物上藉高貴下託羣心秉玄機以籠¶三千握
聖徒而隆大業雲起四宮鸞翔天竺¶降神迦夷爲法
城壍撫育&KR0058;元善安&KR0056;士匠¶導羣賢慰喻有疾嚴慧
柯於胷中被神鉀於¶身外愍十八之無辜哀三空之
路絕志匡大¶業情必平難百域千&KR0022;高伏風化承君
久¶抱惑心重迷自覆深執愚懷固守僞見狼¶據欲天
梟鳴神闕畔換壃場抗拒靈節謂¶天位可登&KR0477;規可
改覽兹二三遠爲歎息何¶者大通綂世則羣方影從
<pb:KR6r0138_SBCK_029-33b>
而僞癡天魔不遵¶正節忓忤聖聽塵撓神心領卒塞
虗奇形萬¶變精甲曜曦霜戈拂日靈鼔競鼕響衝方¶
外高歩陸亮自謂强威而王師一奮羣邪殄¶䘮衆迷
革心望風内附況君單將僥然一¶介土無方尋衆不
成旅而欲背理違常陵&KR0469;¶華邑簒奪靈權勝常取信
以僞忝眞可不謬¶乎今釋迦綂世道隆初劫妙化堂
堂神¶羅遠御智士邕邕玄筭葢世武夫龍超捉䩙¶千
隊協略應眞奇謀超拔故命使持節前鋒¶大將軍閻
浮都督歸義矦薩陀波崙獨禀天<md:KR6r0138_T_029-0344c>¶姿義陳玄覺神高
須彌猛志籠世善武經文¶忠著皇闕領衆四十萬億
<pb:KR6r0138_SBCK_029-34a>
揚鑣路首故命¶使持節威遠大將軍四天都督忉利
公導師¶曇無竭武勝羣標文超隨夏宏謀絕塵心栖¶
夢表毎憂時忘身志必匡世領衆百億虎盻¶須彌故
命使持節征魔大將軍六天都督兠¶率王解脫月妙
思虗玄高歩塵表略並童眞¶功侔九地悼愍三塗忿
君縱害援劒慷&KR0099;龍¶迴思奮領衆五百萬億鸞鳴天
衢故命使持¶節通微將軍七天都督四禪王金剛藏
朗志¶虗玄金顏遐矚恩殊九錫力傾山海左顧則¶濛
汜飛波右眄乃扶桑落曜德無不施威無¶不伏領衆
七百萬億雲迴天門故命使持節¶鎭城將軍九天都
<pb:KR6r0138_SBCK_029-34b>
督十地大王維摩詰奇筭¶不思法柯遠震體合神姿
權像萬變呼吸則¶九服雲崩叱吒則十方風靡威被
下愚愍辜¶酸楚領衆九百億飮馬靈津故命使持節¶
鑒復大將軍十九天都督十住大士文&KR0651;師¶利承胄
遐元形暉三耀身自金剛神高體大¶應適千途玄筭
萬計羣動感於一身衆慮靜¶於一念深抱慈悲情兼
四攝領衆塵沙翶翔¶斯土故命使持節匡敎大將軍
十九天都督¶錄魔諸軍事羣邪校尉中千王觀世音
智略¶淵深慧綱遐&KR0224;明達六通朗鑒三固或託¶跡羣
邪耀奇鋒起或權形二九息彼塗炭揮¶手則鐵圍摧
<pb:KR6r0138_SBCK_029-35a>
巖&KR0821;吸則浮雲頽崿能爲十方¶作不請之益領衆不
思風吟虎嘯故命使持¶節撫化大將軍十方三界大
都督補處王大¶慈氏妙質從容天姿標朗體踰金剛
心籠塵<md:KR6r0138_T_029-0345a>¶表猛志衝天慧柯遠奮無生轉於胷中權智¶
應於事外志有所規無往不就威恩&KR0031;行眞¶俗並說
領衆八百萬億嚴駕待命勇士之徒¶充盈大千金剛
之士彌塞八極咸思助征席¶卷六合乗諸度之寶軒
守八正之修路跨六¶通之良馬捉虛宗之神轡彎四
禪之良&KR0211;放¶權慧之利箭鳴驥浩浩輕歩矯矯撫劒
飛¶戈長吟命敵而將軍累世重光匡濟帝業歷¶奉聖
<pb:KR6r0138_SBCK_029-35b>
庭曾無有闕貴卽導師身子五百幽¶鑒天命秉受王
化聖上開襟皆授名爵封¶賞列土功侔舊臣聲葢萬
域而君何心橫生¶異見偃蹇邊荒頑顧帝位毒害勃
於蒼生¶災禍流於永劫可不哀哉可不謬哉君昔因¶
時荒爲物所惑狂迷君心投僞外竄百行一¶愆賢達
尚失久謂君覽智返愚歸罪&KR0090;魏束¶身抽簪同遊羣
儁以道自娛榮名終始仍執¶愚守惑偷安邪位託癡
山以自高恃見林以¶遊思耽六欲之穢塵翫邪迷以
娛性建憍¶慢之高幢列無明之凶陣闊歩長塗輕弄
神¶器盗篡天宮抗拒日月恐不異舉手欲障三¶光抱
<pb:KR6r0138_SBCK_029-36a>
土而塡四海打鼓與雷爭音把¶火共電競耀雖擬心
虗標事難就矣然將軍¶植德玄津原承彌遠暉蕐昞
然羣下曯目¶望貴之基易登由來之功可惜可改往
修來¶翻然倈順誅過朱門與道齊好家國並存¶君臣
俱顯取名獲安曉目達觀眷屬晏然可¶不美歟大師
剋舉萬方矯轡手提法蠡齊¶撫慧劒道柯煇耀於前
驅靈鼔震音於後¶隊神鍾一扣則十方遍覆海浪飛
波則原陸<md:KR6r0138_T_029-0345b>¶湯沸當爾之時須彌籠爲微塵天地迴爲
一¶粟無動安於左襟妙樂握於右掌神力若¶斯豈可
當哉然我法王體大仁慈未欲便¶襲權停諸軍暫頓
<pb:KR6r0138_SBCK_029-36b>
靈轡臨路遣書庶迴迷駕¶君可早定良圖面縛歸闕
委命王庭逍遙¶閒境上方宰任非君而誰夫聖人上
智識¶機明哲免禍窮而知返君子所美此乃轉¶福之
高秋取功之良節昔夏桀無道殷王致¶伐商紂首亂
周武建師此則古今之常軌將¶軍之明誡相與雖復
形&KR0446;於當年風流於道¶味人天崎嶇何足致隔想便
霍然隨書投¶命所以切痛其辭委曲往久者不欲令
芳蘭¶夏凋翠柯摧穎深思至言善從良計勿使君¶身
傾匡三槩勿使六天深生禾莠迅目¶仰眺助情暢然
臨紙多懷文不表意釋道安¶頓首¶頓&KR0545;
<pb:KR6r0138_SBCK_029-37a>
　　魔主報檄¶
大夢國長夜郡未覺縣寱語里六自在主他¶化皇帝
報檄於高座大將軍南閻浮提道綏¶撫大使佛尚書
安法師節下音耗自遠喜同¶暫接尋覽句味良用欣
然方見大國之臣禮¶義髙矣承將軍虛心豁達密行
淵玄襟帶山¶河牢籠宇宙慮深宗廟憂及生民秀氣
千尋¶眞心萬仞諒疾風之勁草也亂世之忠臣也¶冀
道遇則隣彼我非隔俯從人事聊此報章¶昔周室旣
衰六國鼎沸漢朝運滅三分天下¶或外夷侵叛毒被
中原或内禍濳作殃及良¶善應期鵲起達時豹變有
<pb:KR6r0138_SBCK_029-37b>
之自古豈止今日¶惟蒼生釁積上天降禍釋迦皇帝
奄然登<md:KR6r0138_T_029-0345c>¶遐哀&KR0374;臣妾悲浹率土皇太子彌勒養德¶心
宮滿月停山深叢隱藥數鍾百六之世¶將虧九五之
君諸矦姦猾猜忌相處一十八¶部敎軌參差九十六
道罇俎迴互狼噬海濱¶梟鳴山曲左不記言右不記
事國憲朝典與¶霜露而凋零天璽帝璧同冰消而葉
散臣¶怨民怒衆叛親離逃逝無歸竛竮長往竊謂¶數
屬太平沐浴朝化時逢亂世濟難干戈蓋¶乃通人之
權變也謹率義兵發憤忘食並登¶山拉虎臨河斬龍
緯武經文輕身重義社稷¶是所不圖也天位非所傾
<pb:KR6r0138_SBCK_029-38a>
望也&KR0033;以心城無¶主邪戲塵勞沓&KR1549;慾流將心源而
共遠惚¶恍大夢與永夜而俱長還因假寐弔民伐罪¶
先遣聚沫大將軍黃玄矦牽空蕐之卒筞陽¶炎之馬
卽乾城之隅結浮雲之陣戈甲昱爍¶&KR0211;㦸參差鋒刃
未交服兵先敗次命接響大¶將軍絲竹公領宮商之
衆據傳聲之谷隨聞¶隨翦次命百和大將軍蘭麝伯
領馨香之旅¶乗風抒陣千里無雲次命六味大將軍
領肥¶美之卒爲靣門都督安滄溟之口吞噬無¶遺次
命七觸大將軍領細滑之衆戰鼔纔擊¶身城瓦解五
軍前討百戰恒捷自天是祐罄¶無不宜朕慮未窮巢
<pb:KR6r0138_SBCK_029-38b>
穴躬行問罪戎衣旣整¶出自空窟發淵泉之智動山
嶽之威承&KR0301;想¶之兵數盈兆載並濳神識海隱影心
山命將¶元帥案劒城旅徴兵士卒擎刀結陣排空塞¶
迴煙飛霧集莫不雄氣衝天吐妄雲於眞¶際高風駭
地驚塵浪於性海擊道品官軍霜¶夜抒籜一心旣沒
還源彌遠六愛巳然宅火<md:KR6r0138_T_029-0346a>¶逾盛縱橫翦掠腹背羅討
六竒三略先蘊胷¶襟百歩千策本無橫陣遂雲消霧
卷吾道¶興焉於是分官置職行我風化¶勑無廉驃騎
虎踞貪山性澀將軍龍蟠慳海¶贍恤之士水陸無寄¶
勑繫地郞將置隂陽之府情塵駙馬觀伉儷¶之兵愛
<pb:KR6r0138_SBCK_029-39a>
水暫流身城被漬欲火纔發天廟遭¶燒繕性將軍巳
從焚溺勑咆&KR2251;校尉&KR0211;劒隨¶身鴆毒鷹揚戈㦸在手
嚴毅士卒警固賄城¶使平忿將軍銷聲剗跡勑正勤
御史且停監¶察¶隨眠武矦安撫朝猷放蕩無明縱恣
有待使¶精進一馬罷行四勤之路迦留二箭不射三¶
空之門勇猛將軍風煙歇滅¶勑覺觀大司馬置府初
禪邪思惟都尉列陣¶三有以心原未靜頻被風波禪
枝欲茂再遭霜¶雪安靜將軍埋身亂境勑我見行高
鎭陀那¶之嶺惑山萬仞疑戌百重討返還迷問津天¶
路使觀身實相伸如羊角緣寂妄業密若¶魚鱗故毒
<pb:KR6r0138_SBCK_029-39b>
動狂子酒醒醉客覆眞金藏隱肥¶膩草博通將軍兀
焉如醉斯則率土之賔¶皆吾民也今十軍意氣五將
英雄乗機廢立¶成國宗廟朕俛仰卽位臨軒御宇纂
承王業¶握圖受命因弱之輪無際足擬金輪心與駿¶
䭿有餘聊充紺馬衣冠綂二車書巳一方¶扇長風於
火宅奮高車於門外解釋甲胄與¶民更始將軍士卒
並亾智力俱䘮路窮箭盡¶棄馬焚舟螗蜋舉臂良可
愍也良可恥也¶豈盗跖率卒侵&KR0064;諸矦孔丘冒陳流
汗反府¶卽將軍之明誡也皇太子彌勒代邸龍飛朕<md:KR6r0138_T_029-0346b>¶汗馬歸朝衘罪庭闕將軍見徴未敢聞命也¶情深筆
<pb:KR6r0138_SBCK_029-40a>
短不能多白冀歸高君子相期於言¶外焉波旬頓首
死罪¶
　　破魔露布文¶
廣緣將軍流蕩校尉都督六根諸軍事新除¶惡建善
王臣心賑惠將軍善散子都督廣濟¶諸軍事監軍臣
施繕性將軍剋欲界都督攝¶志諸軍事司馬臣戒¶平
忿將軍蕩恚侯都督&KR0477;&KR0073;諸軍事司空公臣¶忍¶勇猛
將軍勤習伯都督六度諸軍事行臺臣進¶安靜將軍
志念都尉都督觀累諸軍事攝散侯¶臣禪¶博通將軍
周物大夫都督洞達諸軍事監照¶王臣智行宮謹案
<pb:KR6r0138_SBCK_029-40b>
臣等聞治靜泰平兇徒¶有時以興化淸去殺逆黨因
之而作是以¶文命引狩於九圍遇&KR0174;魔於塗山頂生
騰¶輪於六合値貪賊於忉利故使身滅知威魂¶散閩
越淪蕩他鄕退失尊位良由内挾姦邪¶外樹塵軌賞
差信功罰乖臣惡故也自世宗¶釋迦文皇帝晏駕固
林倐餘千載太子慈氏¶阿逸多有事兠率未遑紹襲
法城暫空梵輪¶無主塵域外叛沙州弗貢遂使三界
風驚六¶天烽起邪徒詭說翻成異俗僞自在天主賊¶
王波旬禀質昏精體襲邪氣我慢在心愛結¶盈慮矯
奪慧命竊弄神器放縱欲界闚&KR0959;皇¶境且其正敎陵
<pb:KR6r0138_SBCK_029-41a>
替内外相違姊妹同姦千子¶貳志三女邪蕩邀我上
宮姿態未施自貽伊¶耋又波旬旣習小道頗有才辯
愎諌飾非<md:KR6r0138_T_029-0346c>¶好是奰怒不用順子之言專從佞臣之計¶
伺國間&KR0169;乗釁來侵僞結使大將諸煩惱等¶因聖道
消運鍾八百光音無間十&KR0374;斯作遂¶陳欲兵於愛海
策疑馬於高原控轡於二見¶之域馳騁於無明之境
値聖則卷跡高栖遇¶惡則馳據中區&KR0018;險重關觀時
而設或志求¶榮利假寐權門或含忿威衆專行毒害
意氣¶稜層固守方寸憍慢邊隅未識正朔方復¶假遣
七使傳車三障詭宣六條以致殊俗愚¶者承敎而濯
<pb:KR6r0138_SBCK_029-41b>
纓智人棄之而澗飮畜卒俟¶前儲烽&KR0248;進僞四天大
都督五陰魔等置宅¶於無始之原&KR0114;居於有形之裏
浮游於苦海¶之中放逸於火宅之畔竊號躬身假署
六¶腑偷榮瞬息耽樂時顏元首未幾徒役無¶筭飢兵
始卒流川遍野怖士愁人亘山滿¶谷同惡相求輯結
一方異類羣聚阻兵三¶界僞署行臺有生賊王&KR0174;觀
兵五道置卒三¶途在生逆命處老作宼五衰告期四
生應世¶壅塞泉源杜絕飄炎業力咆&KR2251;丁危脆¶以先
馳三毒趦趄策羣有而長逝安忍無¶親禍連九族威
怒互行戮及忠孝方乃忽聖¶誣賢欺眞枉正陷穽&KR0058;
<pb:KR6r0138_SBCK_029-42a>
元羅絡凡庶&KR0301;計苦¶空以爲已有驟驚之勢謂固同
金石者也以¶正月三十日黃昏時有一人姓善字知
識從¶道場來告云賊去此不遠宜急翦擈不爾當¶爲
大患臣聞此語未迷敬信單駕羊車轉軍<md:KR6r0138_T_029-0347a>¶化城深修
壍柵自備而已賊方於後夜遣一¶使來多貢珍異求
結和好臣知此賊勢若泡¶&KR0395;智計莫出意性狂勃難
可親近弗與之言¶抱恨而去方多設詭計欲來侵逼
卽以月七¶日向晨出方便門頓解脫處馳信郵以深
入¶徴羣迷以出海纂集三昧以致一壍冀蕩除¶五隂
戒淸諸有賊方恃固一川拒抗皇威其¶水彌漫廣深
<pb:KR6r0138_SBCK_029-42b>
難際又値旋嵐傾勃雹霰瀉注¶擊浪揚波海神競涌
七等雜類或飛或沈¶夜义守途羅刹决津㳅瞽流聾
覆沒善財¶其欲淜泳鮮不沈溺又臨折阻涘大築城¶
壘壁立隍峻險閣唯有一門四垂幽谷一¶人執戈萬
夫懾思四果怯憚辟支戰慄遂集¶衆唱識規望進擊
驟度能僉曰或可卽勒軍¶士爲渡水故僃取諸草木
編以爲栰附令抱¶踏橫波&KR0033;進臣等手案浮囊泝流
而往固護¶無非遂登彼岸部分將士修僃兵車齊心
戮¶力驅馳往撲卽遣安靖將軍領觀累之卒¶據散亂
之原又使平忿將軍率&KR0477;裕之兵塞¶怒谷之口復令
<pb:KR6r0138_SBCK_029-43a>
賑惠將軍引廣濟之衆截慳¶貪之路更勒博通將軍
整洞達之士守狂¶癡之徑督師羅張四靣交侵積戰
告捷不月¶而三行臺恐衆懈怠不得競進乃催厲六
軍¶置阿惟越地而餘燼遊魂偷安他化驅率犬¶羊欲
來拒戰乃假虎兕以爲威招熊羆而自¶衛異首别面
之徒吐風火而待發擔山戴樹¶之類方蟻聚以齊衡
希進皇家膺符受命啓¶土塵劫疊聖重光享祚無窮
先帝鼎湖之¶日顧命慇懃專令文德已來不許戰爭
而<md:KR6r0138_T_029-0347b>¶致幕府受詔之初依勑而行略設六奇斷截¶而已
但狂竪侜張散亾逆節雖遣逸多¶曉喻都無悛心乃
<pb:KR6r0138_SBCK_029-43b>
更命將大權徴兵十萬¶嘗未浹辰大淨&KR0022;土資無畏
以嚴身兼¶衆好而獨拔龍蟠道樹虎視娑婆十號一
宣¶則四八應期言敎暫設則二九雲集遂擊¶法鼓而
出三空建慈幢以臨八難講武大千¶曜威萬域神戈
暫指則魔徒失膽慧劒一揮¶則羣邪俱斃現道身而
斬&KR0174;魔因般若以戮¶煩惱摧波旬於不動之林滅五
陰於計性之¶境然後蹙巢守穴於不到處巡伏隱身
者¶唯一人而已遠處膏肓非勇力攻及也遂¶乃竄生
死於寂滅之原流老病於常樂之境¶排三障於六通
之衢投十使於薩婆之域元¶兇旣梟首徒黨伏誅自
<pb:KR6r0138_SBCK_029-44a>
餘從者並不追問諸¶有誠心先款者悉令解甲去鋒
編戶民例¶授以遠號移之樂土爲拔五箭并以善醫¶
療除垢病施慧湯藥于時業風息吹六塵弗¶起祥雲
四舒靈禽翥翼引八部而自娛嚴¶四七以守衛垂拱
閒堂無爲而已大覺天王¶等好尚風軌志存抜擢援
昔舊謨慇懃諌¶誥辭不獲免默許敷奏爾乃開甘露
門出¶入正道千輻雲&KR0158;來儀鹿苑四天獻器於高¶掌
二商薦肴於兩謂故緣行錄勲則陳如先¶封眞諦開
賞則耶舍繼襲或朋&KR0011;蒙榮或兄¶弟感澤揖不肖於
初果表有德於十地依¶准古禮巡省方嶽振旅六城
<pb:KR6r0138_SBCK_029-44b>
治兵八國理怨¶於三天之上問罪於九地之下徴英
傑於十¶中㑹萬國於鷲嶽華萇剋臻異士勇出<md:KR6r0138_T_029-0347c>¶於是
啓寶藏以賑貧窮出三車以給諸子撫¶納黔&KR0058;寧堵
復業乃身安一乗心固盤石¶據林眄水宣揚皇澤依
恒說逸召集未賔仁¶風帀宇道光遐照四靣交通化
流無外聽¶訟於中路之域決判於寶山之所無量之
威¶遠震城嶽無礙之智洞徹山河故士無二綂¶車書
一軌日月重光天地淸朗六萬之衆解¶長圍以從正
十仙之徒棄大河以就秩不動¶之賢不遠千里意樂
之哲應感而至工人率¶簞食於尸城捷獸奉壺漿於
<pb:KR6r0138_SBCK_029-45a>
長源内外剋淸¶表裏咸泰寔由道音四敷餘波東訓
主上至¶心羣僚深敬稟承神規殄兹兇醜豈臣智力¶
所能剋感也冀慿此一勲漸望更進方事前¶計凱旋
未日並露布以聞臣等死罪&KR0174;罪¶
　　平魔赦文¶
門下首區同源因派異緒窪隆代與信背千¶途故智
勝標宗歷塵劫而尚三燈明啓敎¶經九中而未一況
乃邪徒僞見駕刺犢於自¶然之原結賊妄根御形色
於顚倒之境以兹¶偏師抗衡中道眷言二三良用憮
然自先帝¶&KR0155;遐寶曆無主淳風漸虧靈敎異設僞魔
<pb:KR6r0138_SBCK_029-45b>
乗間充斥神邑假變眞容妄談空有驅役四¶生周還
六&KR0208;畔渙欲天狼戾愛地毒&KR0013;邊¶荒虐流華夏雖獫
狁之侵宗周凶奴之陵炎¶漢未爲喻也朕以神昧主
自塵劫幼齒參玄弱<md:KR6r0138_T_029-0348a>¶冠從政班名於大通之年驅驟
於賢劫之下¶荷百億之重任忝三界之特尊人天樂
推無¶所與讓遂陟靈壇受兹封禪顧唯多闕有慚¶庶
政明發孜孜不遑啓處常恨邪境未淸正¶敎無一致
使羣生沈淪魔境毎一撫念用廢¶寢食遂命將徴兵
以淸時難上藉三昧之士¶下慿六度之師控淸方夏
大戡荒服故六軍¶雷動則三有雲消慈施電馳則四
<pb:KR6r0138_SBCK_029-46a>
凶靣縛降¶附若塵生擒萬計唯波旬一人單馬奔迸
百¶道截羅組繼不久且令五道告淸宇外咸¶一思與
天下同兹福慶可大赦天下與同更¶始改像敎之號
爲卽眞之歲自二月八日昧¶爽巳前繼組見徒悉皆
原放若爲四魔所¶悞浮游三界犯十惡五逆毀經壊
像三世¶所作一切衆罪能改過自新者不問往愆若¶
亾命慾山挾藏姦器百劫不自首者伏罪¶如初其殺
父害君傷兄烝母隨時投竄以息¶後犯其闡提一人
不在赦書擯罪遙責神速¶可乗意驛遍告十方主者
施行
<pb:KR6r0138_SBCK_029-46b>
　　奉平魔赦文啓
卽眞元年二月八日中書令補處王臣逸多¶宣¶臣文
殊等言奉&KR0013;詔書如右臣聞毀忠&KR0618;善¶經千葉而不
無邪臣逆子歷百代而常有是¶以三監流言伏罪於
明時五世背道甘誅¶於聖世故王威必震慶當於周
&KR0022;正敎暫¶加福歸於露鼓伏惟陛下慈兼百王智齊
千¶聖秉瑞靈津握圖玄化出沒動於大千馳騁應於
羣有服微形以引愚迷吼法音以警¶聾俗至乃刎身
志道釘體求經析骸貿禽委<md:KR6r0138_T_029-0348b>¶命降獸捨塵劫之危體
&KR0053;一生之妙質龍¶潛四天利見閻浮輕彼七寶重此
<pb:KR6r0138_SBCK_029-47a>
一乗撤翫¶深宮減膳河側去寶冠於苦林貿法衣於
獵¶士故能駕御四禪時乗六度殄服羣邪易於¶返掌
三界無熾然之警四生絕深溺之憂¶方復情存解&KR0224;
志尚宥愆十八來蘇萬國幸¶甚謹重申聞詣可付外
施行謹啓¶
　　平心露布文
卽眞元年二月八日¶侍中臣文殊師利侍中臣薩陀
波崙黃門¶臣師子吼黃門臣舍利弗黃門臣須菩提¶¶
擬唯識道行軍府謹奏平心露布事¶擬使持節儀同
三司領十二住本將軍唯識¶道行軍元帥上柱國晉
<pb:KR6r0138_SBCK_029-47b>
國公臣般若等言臣¶聞四魔放命歷代以之爲鯁五
住遊䰟含識¶因其致患是以三明聖智十力雄尊莫
不屢¶動偏師頻行薄伐伏惟¶陛下乗大慈而啓運應
冥感而赴期奄宅神¶區光臨法海述前王之令典演
衆妙於圓音¶考列聖之玄謀㑹羣生於淨國三千刹
土共¶禀威靈百億&KR0011;洲同遵聲敎唯有僞心主阿¶&KR0058;
耶識擅假名器叨竊生民跨有乾城綿歷¶年祀逐窮
迷於夢境長夜不歸縱極亂於空¶花終年如醉權攀
緣爲蕃屏之任引戲論¶爲帷幄之臣陷溺&KR0058;元干擾
鋒鏑¶陛下應眞理物調俗御民念此鯨鯢愍斯塗¶炭
<pb:KR6r0138_SBCK_029-48a>
遂詔臣揚旌色野問罪心庭臣敢効庸虛¶禀承奇略
去四月十六日軍次心境卽以其¶夜初更與賊相見
臣於是濳機密㑹玄契冥<md:KR6r0138_T_029-0348c>¶馳集戈船於六度之津命
戎車於一乗之轍¶屯營三月揚淸梵以伸威列陣九
旬擊鳴¶鍾而作氣阿&KR0058;耶識固重昏而莫曉執窮計¶
而不移譬螗螂之拒輪等蜂蠆之含毒乃¶遣僞恒行
大將軍阿陀那識率無明之子弟¶恃無賴之胷&KR0109;據
守乾城與臣抗敵又遣僞¶自性大都督迦毗羅仙僞
執此太將軍迦旃延¶子招引烏合聚結蟻徒搖蕩邊
陲激揚聲勢¶臣遂分布諸將指麾籌策遣擬使持節
<pb:KR6r0138_SBCK_029-48b>
拔塵¶大將軍領四念處諸軍事率道品縣開國公¶臣
求知擬使持節寧境大將軍領八正道諸¶軍事通眞
縣開國公臣如實知部勒驍雄星¶流電轉從方便諸
道靜緣邊之界臣求知等¶尋名討義躡影追蹤乍橫
行於密室之間或¶轉戰於隣虗之&KR0169;事窮理絕域盡
途殫冥宗¶所以冰消數論於斯瓦解迦毗羅等知大
乗¶之有在識玄綂之所歸各將羸卒數千咸來¶請命
臣哀其晚悟許以自新卽令慈悲觀¶道士畢無緣隨
便安養僞諌議大夫郅諦懷¶逸羣之思&KR0018;出世之奇
將全國以効忠反¶危身而被繫臣以此月十五日夜
<pb:KR6r0138_SBCK_029-49a>
挾中軍¶之勇氣乗外敵之離心手抗干戈躬先士卒¶
爰命擬使持節兠率大將軍娑婆道招慰大使¶上柱
國翅頭末開國公臣阿逸多擬使持節¶閻浮大將軍
天竺大都督天竺諸軍事上柱國¶富婁沙開國公臣
婆藪槃豆並以道邁三空¶神遊四辯使其招揚勝&KR0018;
曉喻是非又遣擬¶使持節平等大將軍兼行軍長史
上柱國淸涼¶縣開國公臣正念擬使持節遍滿大將
軍兼<md:KR6r0138_T_029-0349a>¶行軍司馬上柱國常樂縣開國公眞如與臣¶表
裏玄同更相應接于斯時也邊秋氣爽塞¶月光寒旌
旗共雲漢齊高鋒鍔與霜天比淨¶披弘誓駕圎通超
<pb:KR6r0138_SBCK_029-49b>
兩觀而爭前排千門而並¶入雖生&KR0174;無際一念覩其
濵涯塵勞有儔須¶&KR0119;見其崩潰僞丞相陳顯爲僕射
慮思無計¶求生闔門自縊僞司空師子鎧僞司隷達
磨¶多羅各擁餘師自嬰深壘狐疑競起猜詐萌¶生忍
顚危而不見扶遂淪亾而莫能濟阿陀¶邪與其僞主
外無强援内寡深謀師旅困窮¶城池陷露君臣失色
進退無依衘璧叩頭輿¶襯待罪臣卽梟陀那之首釋
郅諦之囚廢¶彼昏王立其賢嗣方使宗禋不絕永爲
茅土¶之君世德相承恒修職貢之禮於是氛祲開¶蕩
若和氣之泮春冰醜穢殱夷似涼風之卷¶秋籜六根
<pb:KR6r0138_SBCK_029-50a>
超絕不開亭障之虞三界寂寥無¶復風塵之警斯乃
威光遠被士衆齊心豈臣¶微劣所能致此不勝慶快
之至謹遣厚德府¶别將臣隰重知奉露布馳驛以聞
<pb:KR6r0138_SBCK_029-50b>
廣弘明集卷第二十九¶下

<pb:KR6r0138_SBCK_030-1a>
廣弘明集卷之三十¶¶上
　　　　　　　　　唐　釋　道　宣　撰¶
　　
