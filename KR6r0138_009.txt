# -*- mode: mandoku-view -*-
#+TITLE: 廣弘明集
#+DATE: 2015-09-11 04:14:34
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 8
¶

<pb:KR6r0138_SBCK_009-1a>
廣弘明集卷第九¶¶
　　　　　　　　　　唐　釋　道　宣　撰¶
　　¶笑道論(凡三十六/條幷啓)周甄¶鸞
臣鸞啓奉敕令詳佛道二敎定其先後淺深¶同異臣
不揆疎短謹具録以聞臣竊以佛之¶與道敎跡不同
出沒隱顯變通亦異幽微妙¶密未易詳度且一往相
對佛者以因縁為宗¶道者以自然為義自然者無為
而成因縁者積¶行乃證守本則事静而理均違宗則
意勃而¶教偽理均則始終若一敎偽則無所不為案¶
老子五千文辭義俱偉諒可貴矣立身治國¶君民之
<pb:KR6r0138_SBCK_009-1b>
道富焉所以道有符書厭詛之方佛<md:KR6r0138_T_009-0144a>¶禁怪力背哀之
術彼此相形致使世人疑其¶邪正此豈大道自然虗
寂無為之意哉將以¶後人背本妄生穿鑿故也又道
家方術以昇¶仙為神因而誑惑偷潤目下昔徐福欺
妄分¶國於夷丹文成五利妖偽於漢世三張詭惑¶於
西梁孫恩搔擾於東越此之巨蠧自古稱¶誣以之匡
政政多邪僻以之導民民多詭惑¶驗其書典卷卷自
違論其理義首尾無取昔¶行父之為人也見有禮於
其君者敬之如孝¶子之養父母見無禮於其君者惡
之如鷹鸇¶之逐鳥雀宣尼云君子之事上也進思盡
<pb:KR6r0138_SBCK_009-2a>
忠¶退思補過將順其美匡救其惡故上下能相¶親也
春秋傳曰君所謂可而有否焉臣獻其¶可以去其否
臣亦何人奉敕降問敢不實答¶其道德二卷可爲儒
林之宗所疑紕繆者去¶其兩端請量刪定案五千文
曰上士聞道勤¶而行之中士聞道若存若亾下士聞
道大笑¶之不笑不名爲道臣輒率下士之見爲笑道¶
論三卷合三十六條三卷者笑其三洞之名¶三十六
條者笑其經有三十六部戰汗上呈¶心䰟失守周天
和五年二月十五¶日前司　毋極縣開國伯臣甄鸞
啓
<pb:KR6r0138_SBCK_009-2b>
　　　¶造立天地一<md:KR6r0138_T_009-0144b>¶太上老君造立天地初記稱老子以周¶幽王德衰欲
西度闗與尹喜期三年後於長¶安市青羊肝中相見
老子乃生皇后腹中至¶期喜見有賣青羊肝者因訪
見老子從母懐¶中起頭&KR0066;皓首身長丈六戴天冠捉
金杖¶將尹喜化胡&KR0046;首陽山紫雲覆之胡王疑妖¶鑊
煑而不&KR0044;老君大瞋考殺胡王七子及國¶人一分竝
死胡王方伏令國人受化髠頭不¶妻受二百五十戒
作吾形像香火禮拜老子¶遂變形左目為日右目為
月頭為崑崙山髮¶為星&KR0043;骨為龍肉為獸腸為虵腹
<pb:KR6r0138_SBCK_009-3a>
為海指¶為五嶽毛為草木心為華蓋乃至兩腎合為¶
真要父母¶臣鸞笑曰漢書云長安本名咸陽漢祖定
天¶下將都雒邑因婁敬之諫乃歎曰朕當長安¶於此
因爾名之周幽王未有何得老子預知<md:KR6r0138_T_009-0144c>¶長安與尹喜
期乎又案三天正法混沌經云¶混沌之始清氣為天
濁氣為地便有七曜萬¶像之形其來久矣豈有化胡
之後老子方變¶為日月山川之&KR0011;乎若爾者是則幽
王之前¶天地未生萬物云何道經有三皇五帝三王¶
乎然則天地起自幽王矣又造天地記云崑¶崙山髙
四千八百里上有玉京山大羅山各¶高四千八百里
<pb:KR6r0138_SBCK_009-3b>
三山合則髙一萬四千四百¶里又廣&KR0003;品云天地相
去萬萬五千里計紫¶微宫在五億重天之上是則髙
於崑崙山數¶百萬里而老君以心為華蓋肝為青帝
宫脾¶為紫微宫頭為崑崙山不知老君何罪倒竪¶於
地頭在下肝在上以顛倒故見亦倒乎以¶長安為度
闗之年幽王為開闢之嵗將以化¶物詎可承乎¶
　　　年號差舛二
道德經序云老子以上皇¶元年丁夘下為周師無極
元年癸丑去周度¶關臣笑曰古先帝王立年無號至
漢武帝創¶起建元後王因之遂至今日上皇孟浪可
<pb:KR6r0138_SBCK_009-4a>
笑¶之深¶又文始傳云老子從三皇已來代代為國師¶
化胡又云湯時為錫夀子周初為郭叔子既¶為國師
應&KR0019;典籍何為不述但列伊尹傅說¶吕望康邵之人
乎而傅説者唯注老子為柱¶下史道家注為周師便
是俗官如何史傳¶不説又上皇元年嵗在丁卯計姬
王一代七¶百餘年未聞上皇之號檢諸史傳皆云老
子¶以景王時度關魯哀公十六年孔丘卒即周¶敬王
時敬王即景王之子景王即幽王之後<md:KR6r0138_T_009-0145a>¶一十餘世此
則孔老同時而化胡經乃云幽¶王之日度關不聞更
返何得與孔子相見乎¶化胡又云為周柱史七百年
<pb:KR6r0138_SBCK_009-4b>
計周初至幽王¶止有三百餘年何得&KR0301;作然上皇之
年道門¶詭號故靈寶云我於上皇元年半劫度人其¶
時人夀萬八千嵗如何超取半劫前號將來¶近世用
乎一何可笑且上皇無極竝是無識¶穿鑿作者欲神
其術仍以年號加日冀有信¶者從之¶又云代代為國
師葛洪神仙序中具説前聖人既出匡救為先而夏
桀陵虐塗炭生¶民成湯武丁思賢若渴老子何以賢
君不輔¶虐政不師修身養性自守而已期頤將及自¶
知死至潜行西度獨為尹説直令讀誦不勸¶授人身
死關中墳隴見在秦佚弔之三號而¶出究前傳經後
<pb:KR6r0138_SBCK_009-5a>
人&KR0301;論雖曰尊崇翻成辱¶道¶
　　　氣爲天人三
太上三元品云上元一品¶天宮元氣始凝三光開明
青黃之氣置上元¶三宮第一宮名玄都元陽七寶紫
微宮明則¶有青元始陽之氣總主上眞自然王宮靈
寶¶上皇諸天帝王上聖大神其宮皆五億五萬¶五千
五百五十五億萬重青陽之氣其中神¶仙官僚人衆
各有五億五萬乃至如上萬重¶皆結自然青元之氣
而爲人也其九宫重數¶官僚人衆皆同紫微¶臣笑曰
三天正法經云天光未朗蔚積未澄¶七千餘劫玄景
<pb:KR6r0138_SBCK_009-5b>
始分九氣存焉一氣相去九¶萬九千九百九十里青
氣髙澄濁混下降而<md:KR6r0138_T_009-0145b>¶九天真王元始天王生於九氣
之中氣結而¶形焉便有九真之帝皆九天清氣凝成
九字¶之位三元天人從氣而生在洞房宫玉童玉¶女
各三千而侍以天為父以氣為母生於三¶元之君¶又
案靈寶罪報品云太上道君禮元始天尊¶問十善等
法於是天尊命召神仙各説因縁¶恒沙得道已成如
來其未成者亦如恒沙又¶文始傳云天堂對地獄善
者升天惡者入¶地若如此説理則不然何者元始天
王及太¶上道君諸天神人皆結自然清元之氣而化
<pb:KR6r0138_SBCK_009-6a>
爲之本非修戒而成者也彼本不因持戒而¶成者何
得令我獨行善法而望得之乎¶又案度人本行經云
太上道君言我無量劫¶度人無數元始天尊以我因
縁之勲賜我太¶上之號推此有疑如有無生成品云
空爲萬¶物母道爲萬物父此則先有於道乃有衆生¶
然此爲道之父非衆生所作道既如此衆生¶何用修
善而作乎又道生萬物生物之初是¶則始也我既始
生未有染習何得有六道四¶生苦樂之别乎又不可
也又云衆生神識本¶來自有非道生者道既能生萬
物神識豈非¶物乎又不可也
<pb:KR6r0138_SBCK_009-6b>
　　　結土為人四
三天正法經云九氣既分¶九真天王乃至三元夫人
三元之君太上道君¶於是而形逮至皇帝始立生民
結土為像於¶曠野三年能言各在一方故有傖秦夷
羌五¶情合徳五法自然承上真之氣而得為人也¶臣
笑曰三元品善惡業對皆由一身又文始<md:KR6r0138_T_009-0145c>¶傳云若婬
盗不孝死入地獄受五苦八難後¶生六畜邊夷之中
推此而言乖違大甚且¶皇帝土像之日經于三年上
真氣入乃能言¶語此上清之氣與太上同源論先未
有惡善¶何為入土像中即墮八難為蠻夷乎此土為
<pb:KR6r0138_SBCK_009-7a>
像先亦無因云何造作之後乃有中邊之别¶乎又上
真之氣為癡為&KR0219;若其癡也不應入¶土能言如其&KR0219;
也應識五苦八難如何不樂¶善樂而貪為苦難乎推
此諸條可笑之深¶也¶
　　　五佛竝出五
文始傳云老子以上皇¶元年下為周師無極元年乗
青牛薄板車度¶關為尹喜説五千文曰吾遊天地之
間汝未¶得道不可相隨當誦五千文萬遍耳當洞¶聽
目當洞視身能飛行六通四達期於成都¶喜依言獲
之既訪相見至罽賔檀特山中乃¶至王以水火燒沈
<pb:KR6r0138_SBCK_009-7b>
老子乃坐蓮華中誦經如¶故王求哀悔過老子推尹
喜為師語王曰吾¶師號佛佛事無上道王從受化男
女髠髮不¶娶於妻是無上道承佛威神委尹喜為罽
賔¶國佛號明光儒童¶臣笑曰廣説品云始者國王聞
天尊説法¶與妻子俱得須陀洹果清和國王聞之與
羣¶臣造天尊所皆白日升天王為梵天之首號¶玄中
法師其妻聞法同飛為妙梵天王後生¶罽賔號憤陀
力王殺害無道玄中法師須化¶度之乃化生李氏女
之胎八十二年剖左腋生¶而白首經三月乗白鹿與
尹喜西遊&KR0046;檀特¶三年憤陀力王獵見便燒沈老子
<pb:KR6r0138_SBCK_009-8a>
不死王伏<md:KR6r0138_T_009-0146a>¶便剃髮改衣姓釋名法號沙門成果為釋
迦¶牟尼佛至漢世法流東秦又文始傳老子化¶胡推
尹喜為師而化胡消氷經云尹喜推老¶子為師文始
傳云吾師號佛佛事無上¶道又云無上道承佛威神
委喜為佛推¶此衆途師弟亂矣何名教之存乎又化
胡消¶冰經皆言老子化罽賔身自為佛廣説品憤¶陀
力王老之妻也得道號釋迦牟尼佛即秦¶漢所流者
玄妙篇云老子入闗至天竺維衛¶國入於夫人清妙
口中至後年四月八日剖¶左腋而生舉手曰天上天
下唯我為尊三界¶皆苦何可樂者尋罽賔一國乃有
<pb:KR6r0138_SBCK_009-8b>
五佛俱出¶一是尹喜號儒童者二是老子化罽賔者
三¶老子之妻憤陀王號釋迦者四老子在維衛¶作佛
亦號釋迦五白浄王子悉達作佛復號¶釋迦案文始
傳云五百年一賢千年一聖¶今五佛竝出不覺煩乎
若言聖人能分身化¶物説經亦必多方何為老化則
多經唯二卷¶不變至於儒童尹喜憤陀佛經無聞於
今但¶是白浄王子所説以此推之老喜為佛虚&KR0301;¶可
笑且老經秘説不許人聞前後相番誠有¶逺意然老
子能作佛止是一人道士不知奉¶佛惑之甚矣如父
為道人子為道¶士豈以道人故而不認其父乎
<pb:KR6r0138_SBCK_009-9a>
　　　五練生尸六
五練經云滅度者用色繒¶天子一匹公王一丈庶民
五尺上金五兩而¶作一龍庶民用鐵五色石五枚以
書玉文通¶夜露埋深三尺女青文曰九祖幽䰟即出
長¶夜入光明天供其厨飯三十二年還其故形<md:KR6r0138_T_009-0146b>¶而更
生矣¶臣笑曰三元品中天地水三宫九府九宫¶一百
二十曹罪福功行考官書之無有差錯¶善者益夀惡
者奪筭豈有不因業行直用五¶尺繒而令九祖幽䰟
入光明天三十二年還¶故形耶不然之談於斯可見
計五練之文出¶天地未分之前至今亦應用者則三
<pb:KR6r0138_SBCK_009-9b>
十二年¶後穿&KR0193;而出耳目所知何爲犧皇已來¶不聞
道士死屍九祖從地出者不然之¶狀又可笑也今郊
野古&KR0193;亦有穴開焉非道¶士祖父更生之處乎亦可
啓齒¶
　　　觀音侍老七
有道士造老像二菩薩侍¶之一曰金剛藏二曰觀世
音又道士服黃¶巾帔或以服帊通身被之偷佛僧袈
裟法¶服之相其服黃帔乃是古賢之衣橫披加¶前兩
帶者今悉削除學僧服像¶臣笑曰案諸天内音八字
文曰梵形落空九¶靈推前天眞皇人解曰梵形者元
<pb:KR6r0138_SBCK_009-10a>
始天尊¶於龍漢之世號也至赤明年號觀音矣又案¶
蜀記云張陵避瘧丘社中得呪&KR0017;之術自造¶符書以
誑百姓為大蛇所吞弟子恥之云白¶日升天陵子衡
為係師衡子魯為嗣師以祖¶妖法惑亂天下漢書云
劉焉以魯為督義司¶馬遂殺漢中太守蘇固便得漢
中&KR0017;道化人¶時傳黃衣當王魯遂令其部衆改著黃
衣巾¶帔代漢之徵自爾至今黃服不絶像服沙門¶良
可悲也且立身之本忠孝為先子像父侍¶天地不立
觀音極位大士老子不及大賢而¶令祖父立侍子孫
是不孝也又襲張魯逆人之<md:KR6r0138_T_009-0146c>¶服是不忠也既挾不忠
<pb:KR6r0138_SBCK_009-10b>
不孝何足踵焉¶
　　　佛生西隂八
老子序云隂陽之道化成¶萬物道生於東為木陽也
佛生於西為金隂¶也道父佛母道天佛地道生佛死
道因佛縁¶竝一隂一陽不相離也佛者道之所生大
乗¶守善道者自然無所從生佛會大坐法地方¶也道
會小坐法天圓也道人不兵者乃是隂¶氣女人像也
故不加兵役道作兵者可知道¶人見天子王侯不拜
像女人深宫不干政也¶道士見天子守令拜者以干
政為臣僚也道¶會飲酒者無過也佛會不飲以女人
<pb:KR6r0138_SBCK_009-11a>
飲酒犯¶七出也道會不齋以主生生須食也佛會持¶
齋以主死死不食又以女人節食也道¶人獨卧以女
人等守一也道士聚宿故無¶制也¶臣笑曰文始傳云
道生東木男也佛生西金¶女也今以五行推之則金
能刻木木以金為¶官&KR0017;金以木為妻財推此則佛是
道之官&KR0017;¶道是佛之妻財也又云道生佛者理則不
然¶陰陽五行豈有生金之木故知道不生佛道¶人大
坐以是道之官府道士小坐以上逼於¶官也道人不
兵租者以本王種故免也道士¶庶賤兵租是常道經
若此若免兵租便違道¶教又靈寳大誡云道士不飲
<pb:KR6r0138_SBCK_009-11b>
酒不干貴如何¶故違犯大誡乎後之紜紜全無指的
又云道¶士以齋為死法故不齋者何不飽食終日養¶
此形骸而興絶粒服氣以求長生之術乎卒¶不見之
終為捕影之論矣又云道人獨卧道¶士聚宿據此合
氣黃書不亦妄乎<md:KR6r0138_T_009-0147a>¶　　　日徑不同九
文始傳云天去地四十萬九¶千里日月直度各三千
里周迴六千里天地¶午子相去九千萬萬里卯酉西
隅亦令轉¶形濟苦經云崑崙山髙一萬五千里¶臣笑
曰依濟苦經云天地相去萬萬五千里¶與前文始全
<pb:KR6r0138_SBCK_009-12a>
所不同文始傳云日月周圍六¶千里徑三千里據法
則圍九千里如何但止¶六千耶又天圓地方道家恒
述今四隅與方¶等量則天地俱圓矣化胡云佛法上
限止極¶三十三天不及道之八十一天上也又云¶崑
崙山九重重相去九千里山有四靣靣有一¶天故四
九三十六天第一重帝釋居之今計¶崑崙山高一萬
五千里而有九重重髙九千¶則髙八萬一千而言萬
五千者何太乖角¶大可笑也¶
　　　崑崙飛浮十
文始傳云萬萬億萬萬嵗¶一大水崑崙飛浮爾時飛
<pb:KR6r0138_SBCK_009-12b>
仙迎取天王及善¶民安之山上復萬萬億萬萬嵗大
火起爾時聖¶人飛迎天王及人安于山上¶臣笑曰濟
苦經云天地劫燒洞然空蕩清氣¶為天濁氣為地乃
使巨靈胡亥造立山川日¶月如前崑崙山飛浮容可
迎人安山之上若天¶地洞然山為火焚義不獨立如
何迎取王人¶安山上乎¶又度人妙經云五億重天之
上大羅之天有¶玉京山災所不及計太上慈愍何不
迎之以¶在玉京乎若看死不迎是不慈也若不能迎¶
是欺詐也又度人本行經云道言我隨劫生¶死然太
上道君居大羅之上災火不及猶<md:KR6r0138_T_009-0147b>¶云隨劫生死自餘
<pb:KR6r0138_SBCK_009-13a>
飛仙如何迎取天王善人¶安于山上令免死者深大
愚駭又可笑也¶
　　　法道立官十一
五符經云中黃道君¶曰天生萬物人為貴也人身包
含天地無所¶不法立天子置三公九卿二十七大夫
八十¶一元士九州百二十郡千二百縣也膽為天¶子
大道君脾為皇后心為太尉左腎為司徒¶右腎為司
空封八神及臍為九卿珠樓神十¶二胃神十二三焦
神三合為二十七大夫四¶肢神為八十一元士合之
百二十以法郡數¶也又肺為尚書府肝為蘭臺府¶臣
<pb:KR6r0138_SBCK_009-13b>
笑曰檢道經州縣之名文似近代所出古¶縣大而郡
小見于春秋及周書洛誥今反以¶郡大於縣是則非
春秋已前道經乎誣罔迷¶謬不可觀而可笑也¶
　　　稱&KR0047;無佛十二
化胡經云老子化胡王¶不受其敎老子曰王若不信
吾南入天竺¶教化諸國其道大興自此已南無尊於
佛者胡¶王猶不信受曰若南化天竺吾當稽首稱南¶
無佛又流沙塞有加夷國常為劫盜胡王患¶之使男
子守塞常憂因號男為優婆塞女¶子又畏加夷所掠
兼憂其夫為夷所困乃因¶號優婆夷¶臣笑曰梵言南
<pb:KR6r0138_SBCK_009-14a>
無此言歸命亦云救我梵¶言優婆塞此言善信男也
優婆夷者云善¶信女也若以老子言佛出於南便云
南無佛¶者若出於西方可云西無佛乎若言男子守¶
塞可名憂塞女子憂夫恐夷可名為憂夷未¶知婆者
復可憂其祖母乎如此依字釋詁醜<md:KR6r0138_T_009-0147c>¶拙困辱大可笑
　¶　　鳥跡前文十三
洞神三皇經稱西域仙¶人曰皇文者乃是三皇已前
鳥跡之始文章¶也又云三皇者則三洞之尊神大有
之祖¶氣天皇主氣地皇主神人皇主生三合成徳¶萬
物化生¶臣笑曰南極真人問事品稱靈寶真文三十
<pb:KR6r0138_SBCK_009-14b>
六卷在玉京山玄臺玉室真文大字滿中天¶地淪沒
萬成萬壊真文獨明此之真文即三¶洞文也三皇即
三洞之尊神必不在三洞之¶後爾時未有鳥獸何得
云三皇已前鳥跡之¶始文也若以伏犧為三皇者案
淮南子云¶皇帝使倉頡覩鳥跡造文字此則止在皇
帝¶之時何得云三皇已前鳥文之始乎¶
　　　張騫取經十四
化胡經曰迦葉菩薩云¶如來滅後五百嵗吾來東遊
以道授韓平子¶白日升天又二百年以道授張陵又
二百年¶以道授建平子又二百年以道授千室爾後
<pb:KR6r0138_SBCK_009-15a>
漢末陵遲不奉吾道至漢明永平七年甲子¶嵗星晝
現西方夜明帝夢神人長丈六尺¶項有日光旦問羣
臣傅毅曰西方胡王太子¶成道佛號明帝即遣張騫
等窮河源經¶三十六國至舍衛佛已&KR0314;槃冩經六十
萬五¶千言至永平十八年乃還¶臣笑曰漢書云張陵
者後漢順帝時人客學¶於蜀入鵠鳴山為蛇所吞計
順帝乃明¶帝七世孫理不在明帝之前百餘年也又¶
云明帝遣張騫尋河源者此亦妄作按漢書¶張騫為
前漢武帝尋河源云何後漢明帝復<md:KR6r0138_T_009-0148a>¶遣尋耶不知騫
是何長夀仙乎代代受使一¶何苦哉可笑其妄引也
<pb:KR6r0138_SBCK_009-15b>
　　　日月普集十五
諸天内音第三宗飄天¶八字文曰澤落覺菩臺縁大
羅千天真皇人¶解曰澤者天中山名衆龍所窟落覺
者道君¶之内名菩臺者真人之&KR0046;號玉臺處澤山之¶
陽三萬日月明其左右羅漢月夫人大劫既¶交諸天
日月會玉臺之下大千世界之分¶天下改易大千洞
然¶臣笑曰濟苦經云乾坤洞然之後乃使巨靈¶胡亥
造山川玄中造日月昆山&KR0047;三十兆里¶復有昆山如
是次第有千昆山名小千界¶復有千小千名中千界
復有千中千名一大¶千世界計大千世界中有百億
<pb:KR6r0138_SBCK_009-16a>
日月又經云¶大劫既交天地改易日月星辰無有存
者若¶其普集則百億俱來何為但三萬而至若餘¶不
集者為是災所不及為是本界闕少若必¶少者地上
凡人尚&KR0041;日月之照天上福勝如¶何獨無照乎又日
月之下乃是欲界下人不¶名大羅上界災所不及今
所不來者理在然¶乎將知造此經者唯聞大千之名
迷於日月¶之數故其然哉¶
　　　太上尊貴十六
文始傳稱老子與尹喜¶遊天上入九重白門天帝見
老便拜老命喜¶與天帝相禮老子曰太上尊貴尅日
<pb:KR6r0138_SBCK_009-16b>
引見太¶上在玉京山七寶宫出諸天上寂寂冥冥清¶
逺矣¶臣笑曰神仙傳云呉郡沈羲白日登仙四¶百年
後還家説云初上天時欲見天帝天帝尊<md:KR6r0138_T_009-0148b>¶貴不可見
遂先見太上在正殿坐男女侍¶立數百人如此狀明
則知太上劣於天帝矣言¶太上尊貴治在衆天之上
者妄也今據九天¶生神章太上住在玄都宫也其玉
清宫在玄¶都之上何重宫復在玉清之上便髙玄都
兩¶重矣而老子云太上治在衆天之上者何謬¶如斯¶
　　　五穀命鑿十七
化胡經云三皇¶修道人皆不死上古之時天生甘露
<pb:KR6r0138_SBCK_009-17a>
地生醴¶泉食飲長生中古世來天生五氣地出五味¶
食之延年下古世薄天生風雨地養百獸人¶捕食之
吾傷此際故嘗百穀以食兆民於是¶三皇各奉粟五
斗為信求世世子孫不絶五¶穀生神州¶臣笑曰五符
經云三仙王告皇帝曰人所以¶壽老者不食五穀故
也大有經曰五穀刳命¶鑿臭五藏命促縮此糧入腹
無希久夀¶汝欲不死腸中無屎五府經云黃精者三
陽¶之氣上入太清之宫食之甘美又長生也未解¶老
子何不嘗此而嘗五穀腐人之腸乎又三¶皇者皆神
人也何以不令子孫王於長生之¶國而以五&KR1988;之穀
<pb:KR6r0138_SBCK_009-17b>
請子孫王於神州求刳命腐¶腸之短夀乎又可笑也¶
　　　老子作佛十八
玄妙内篇云老子入闗¶往維衛國入清妙夫人口中
後剖左腋生行¶七步曰天上天下唯我為尊於是乃
有佛法¶臣笑曰化胡經云老子化罽賔一切奉佛老¶
曰却後百年兠率天上更有眞佛託生舍衛¶白淨王
宫吾於爾時亦遣尹喜下生從佛號<md:KR6r0138_T_009-0148c>¶曰阿難造十二
部經老子去後百年舍衛國¶王果生太子六年苦行
成道號佛字釋迦文¶四十九年欲入&KR0314;槃老子復見
於世號迦葉¶在&KR0031;樹間為諸大衆啓請如來三十六
<pb:KR6r0138_SBCK_009-18a>
問訖¶佛便&KR0314;槃迦葉菩薩焚燒佛屍收取舍利分國¶
造塔阿育王又起八萬四千塔即以事推老¶子本不
作佛若作佛者豈可老還自燒老屍¶而起塔耶且可
一笑且老子諸經多云作佛¶或作國師豈可天下國
師與佛必待伯陽乎¶度人化俗要須李耳耶若云佛
不能作要須¶道者從始氣已來獨一老子不許餘人
悟大¶道而為國師耶是則老為自伐惟我能也然¶佛
經人人修行皆得佛果道經不述唯一¶老君如何佛
敎如此之弘道經如斯之隘乎¶且&KR0301;言虗述首尾無
據蜀記張陵被蛇噉注而白日升天漢書劉安伏&KR0207;
<pb:KR6r0138_SBCK_009-18b>
乃言長生不¶死道家誣老子作佛詎可怪哉¶又造天
地經云西化胡王老子變形而去左¶目為日右目為
月案玄妙經云老子乗日精¶入清妙口中是則老子
乗一目之精而入口¶也計大道洞神何所不在乃要
憑一精而入¶胎乎若必藉精精依於首若乗頭入者
兩眼¶俱來今乃乗一眼而入便成偏見之大道¶乎亦
可笑也¶
　　　敕使瞿曇十九
老子化胡歌曰我在¶舍衛時約敕瞿曇身汝共摩訶
薩齎經來東¶秦歴洛神州界廹至東海間廣宣世尊
<pb:KR6r0138_SBCK_009-19a>
法¶教授聾俗人與子威神法化道滿千年年滿¶時當
還慎莫戀東秦無令天帝怒太上蹋地<md:KR6r0138_T_009-0149a>¶瞋¶臣笑曰案
瞿曇者即釋迦也化胡經云周莊¶本初三年太嵗丙
辰白浄三子既得正覺號¶佛釋迦老子見其去世恐
人懈怠復下多羅¶聚落號曰迦葉親近於佛焚屍取
骨起塔分¶布若如上文釋迦未生不得預遣瞿曇往
東¶土也如其已生成佛者中間無容得受迦葉¶之約
敕&KR0182;千年之使乎豈有菩薩親侍於佛¶而敕佛為使
乎又周莊一政止有一十五年¶元年乙酉全無丙辰
本初之號何謬如斯足¶令掩耳亦使太上蹋地而瞋
<pb:KR6r0138_SBCK_009-19b>
乎¶
　　　事邪求道二十
度人妙經稱三¶界魔王各有歌辭誦之百遍名度南
宫千遍¶魔王保迎萬遍飛升天空過三界登仙公¶又
玄中精經道士受戒符籙置五嶽位設¶酒再拜¶臣笑
曰觀身大戒云道學不得祠祀&KR0017;神及¶向禮拜既是
欲界魔王未度諸有焉能誦通¶百遍度南宫耶¶又案
三張之法春秋二分祭社祠竈冬夏兩¶至同俗祠祀
兵符社契軍將吏兵都無誡¶勸之文此之神社為神
為道若是神者道士¶不拜如其道也不設酒脯豈有
<pb:KR6r0138_SBCK_009-20a>
口誦魔言身¶行禮祭求出三界諒可悲夫¶
　　　佛邪亂政二十一
化胡經云佛興胡域西¶方金氣剛而無禮神州之士
效其儀法起立¶浮圖處處專尚佛經背本趣末言辭
迂蕩不合¶妙法飾彫經像以誑王臣致天下水旱兵
革¶相伐不過十年災變普出五星失度山河崩<md:KR6r0138_T_009-0149b>¶竭王
化不平皆由佛亂帝主不事宗廟庶人¶不享其先所
以神祇道氣不可復理¶臣笑曰智慧罪根品云元始
天尊曰我於上¶皇元年半劫度人延命萬八千年我
去後人¶心頽壊淫祀邪神殺生禱祈更相殘害自取
<pb:KR6r0138_SBCK_009-20b>
夭傷夀無定年以此推之淫祀邪神萬神歡¶喜氣與
道合應獲福利云何命促夀無定年¶又漢明已前佛
法未行道氣隆盛何乃兵戈¶屢作水旱相尋雨血山
崩饑荒荐集更有桀¶紂炮烙生靈自明帝後佛法行
來五百餘年¶寧有妖災虐政甚於前者以今驗古誰
有誑¶欺事彰竹帛不可掩也鸞乃庸疎頗尋兩¶教道
法謙退行偽以顯佛真佛法澄正存理¶而開物性若
不如此通道則可笑殺人¶
　　　戒木枯&KR0174;二十二
老子百八十戒¶重律云吾戒大重向樹説之則枯向
<pb:KR6r0138_SBCK_009-21a>
畜説之¶則死又靈寶經云玄素之道古人修之延年¶
益夀今人修之消年損命¶又道士受三五將軍禁厭
之法有怨憎者癲狂殞命又度國王品東方開明招
真神身著¶黑衣有赤文足廣百歩頭拄天主食邪¶魔
口容山朝食五百暮噉三千十十五五合衣¶吞臣笑
曰三元大戒云天尊説十戒十善¶等法無量人得道
戒云不得懐惡心聞戒¶不信生&KR0618;生&KR0618;皆得罪今樹
木無情不慮獲罪起謗何¶須戒之令枯若必枯死此
則有知若有知者¶聞法應悟然無此理何用斯言公
知今人修¶則損命災毒已行大道寛容檢而不檢致
<pb:KR6r0138_SBCK_009-21b>
令¶殃延後代而不收録之耶<md:KR6r0138_T_009-0149c>¶又案三張之術畏&KR0017;科
曰左佩太極章右佩¶昆吾鐵指日則停空擬&KR0017;千里
血又造黃神¶越章殺&KR0017;朱章殺人或為塗炭齋者黃
土¶泥靣驢輾泥中懸頭著柱打拍使熟自晉¶義熙中
道士王公期除打拍法而陸修静猶¶以黃土泥額反
縛懸頭如此淫祀衆望同¶笑又案漢婕妤帝疑其詛
對曰若&KR0017;神有¶知不受無理之詛如其無知請之何
益故¶不為此以事推測常人之智尚識達之況&KR0017;¶有
靈聰明正直而受愚猒者未之有也今觀¶其文詞義
無取有同俗巫解奏之曲何期大¶道若此容而不非
<pb:KR6r0138_SBCK_009-22a>
乎將不耽嗜糟汁&KR0698;淫終¶嵗以理推誠豈得爾耶¶
　　　北方禮始二十三
依十戒十四持¶身經云北方禮一拜北方為始東向
而周十¶方想見太上真形¶臣笑曰文始&KR0019;云老子與
尹喜遊天上喜欲¶見太上老曰太上在大羅天玉京
山極幽逺¶可遥禮闕遂不見而還以此推之玄都玉
京¶太上所住今在上方何不以上為首而浪禮¶北方
耶然道生東陽也何不從東方為始佛¶生西陰也北
亦陰也前已鄙之今復尊重而¶前禮乎又罪根品云
太上道君同陽館中稽¶首禮元始天尊問十善等法
<pb:KR6r0138_SBCK_009-22b>
此戒乃天尊所¶説何以不禮天尊而想見太上乎捨
本逐末¶誰之咎也¶
　　　害親求道二十四
老子消冰經云老子¶語尹喜曰若求學道先去五情
一父母二妻¶子三情色四財寶五官爵若除者與吾
西<md:KR6r0138_T_009-0150a>¶行喜精鋭因斷七人首持來老笑曰吾試子¶心不
可為事所殺非親乃禽獸耳伏視七¶頭為七寶七尸
為七禽喜疑反家七親皆存¶又造立天地記云老子
化胡胡王不伏老子¶打殺胡王七子國人一分¶臣笑
曰三元誡云道學不得懐挾惡心不孝¶父母不愛妻
<pb:KR6r0138_SBCK_009-23a>
子計喜所殺父母如知是幻何¶得懐疑反視如其實
心依誡懐惡已犯重罪¶何況斬二親之首乎又胡王
不伏殺其七子¶亦以甚矣又殺國人一分何斯不仁
之深乎¶若作法於後代則令求道者皆殺二親妻子¶
矣又不可以一王不伏而濫誅半國之人乎¶進退二
三可笑怪也¶
　　　延生年符二十五
三元品云紫微宫有¶延生符爪書八方則八氣應之
便成人毁符以¶燒者人隨煙化為氣其文四萬劫一
出¶臣笑曰文始傳云萬萬億億嵗一大水崑¶崙飛浮
<pb:KR6r0138_SBCK_009-23b>
有仙飛迎天王善人安之山上乃至¶前萬萬嵗天地
混沌如雞子黃名曰一¶劫按大水之日天人不死不
應迎之山上¶又濟苦經云乾坤洞然之後潰然空蕩
計一¶劫之時人物不存其延生符四萬劫乃出豈¶可
四萬劫中絶無天人幽幽冥冥何其逺也¶又萬萬止
是一億億止是一兆止言一億¶兆年而云萬萬億億
者蓋新學造經不知¶數之大小耳¶
　　　椿與劫齊二十六
洞玄東方青帝頌曰¶九五不常居天地有傾危大劫
終一椿百六¶乗運迴<md:KR6r0138_T_009-0150b>¶臣笑曰大水既漂崑崙飛浮後
<pb:KR6r0138_SBCK_009-24a>
有大火金鐵¶融地無草乃至萬萬億嵗天地如雞子
黃總¶名一劫然椿是世木以世火燒之則灰值劫¶火
便絶而言大劫齊椿者一何謬歟亦可笑¶矣¶
　　　隨劫生死二十七
如度命妙經云大劫¶交周天崩地淪欲界滅無太平
道經佛法¶華大小品周遊上下十八天中在色界内
至¶大劫交其文乃沒其玉清上道三洞神經真¶文玉
字出於元始在二十八天無色界上大¶羅玉京山玄
臺災所不及故自然之文與運¶同生同滅能奉之七
祖生天轉輪聖王代代¶不絶¶臣笑曰度人本行經云
<pb:KR6r0138_SBCK_009-24b>
道言自元始開光已¶來赤明元年經九千餘億劫度
一恒沙衆生¶爾後至上皇元年度人無量我隨劫生
死世¶世不絶恒與靈寶同出經久劫終九氣改¶運託
胎洪氏積三千餘年至赤明開通嵗在¶甲子誕於扶
力蓋天復與靈寶同出度人¶元始天尊以我因縁賜
我太上之號在玄都¶玉京以此推之真文在玉京之
山災所不及而云¶自然之文與運同生同滅同生同
滅豈非災¶也¶又云我與靈寶同時出没又云我隨劫
生死¶計靈寶運滅太上隨亡而云長生不死此為¶妄
也又玉京在衆天之上災所不及理合可¶疑一切形
<pb:KR6r0138_SBCK_009-25a>
色無有存者玉京玉臺斯為色界¶色界非常玉京豈
存又赤明甲子之號&KR0651;同¶河漢之實矣<md:KR6r0138_T_009-0150c>¶　　　服丹金色二十八
神仙金液經云金¶液還丹太上所服而神今燒水銀
還復為丹¶服之得仙白日昇天求仙不得此道徒自
苦¶耳(燒丹成水銀燒水/銀成丹故曰還丹)昔韓終服之靣作金色¶又佛
身黃金色者蓋道法驗也令身内外剛¶堅如金故號
佛金剛身也¶臣笑曰文始傳云太上老子太一元君
此¶三聖亦可為一身金液經云太一者唯有中¶黃丈
夫及太一君此二仙人主也飲金液昇¶天為天神調
<pb:KR6r0138_SBCK_009-25b>
隂陽矣¶尋韓終未服金液止是常人既服昇天即老¶
君是也而老君為太上萬真之主何所不能¶而乃須
服金液後調陰陽乎¶又太一大神成者多少調陰陽
者復須幾人若¶言服者皆得何其多耶又丹與水銀
遍地皆¶有火燒成丹作之不難何為道士不服白日¶
昇天為天仙之主而辛苦叩齒虚過一生良¶可哀哉
若不服者明知為丹所悞故捕影¶之談耳¶又云佛身
金色由丹所成此乃不須行因一¶任丹得邪見之重
可為悲矣¶
　　　改佛為道二十九
<pb:KR6r0138_SBCK_009-26a>
妙真偈云¶假使聲聞衆其數如恒沙盡思共度量不
能¶測道智¶臣笑曰此乃改法華佛智為道智耳自餘
竝¶同諸文非一昔有問道士顧歡歡答靈寶妙¶經天
文大字出於自然本非法華乃是羅什¶&KR0301;與僧肇改
我道經為法華也且靈寶偷於¶法華可誑東夏法華
之異靈寶不&KR0651;西域今<md:KR6r0138_T_009-0151a>¶譯人所出不爽經文以此推
之故知偷改為¶靈寶且佛經博約詞義宏深千卷百
部無重文¶者不同老經自無别計倚&KR0342;佛經開張卷
部¶且五千之文全無及佛佛之八藏亦不論道¶自餘
後作皆竊佛經後自明之不廣其&KR0011;是¶以古來賢達
<pb:KR6r0138_SBCK_009-26b>
諷誦佛經至今流傳代代不絶¶道法必勝何不誦持
舉國綂括誦道誰是是¶故知非可為凖的¶
　　　偷佛因果三十
度王品云天尊告純¶陀王曰得道聖衆至恒沙如來
者莫不從凡¶積行而得也十仙者無數亦有一興而
致一¶仙位復有積劫而登由功高則一舉功卑則¶十
昇有十階級從歡喜至法雲相好具足¶於是諸王聞
説即得四果¶又度身品尼　子於天尊所聞法獲須
陀洹¶果¶又文始傳老子在罽賔彈指諸天王羅漢五¶
通飛天俱至遣尹喜為師得道菩薩為老子¶作頌¶臣
<pb:KR6r0138_SBCK_009-27a>
笑曰佛之與道教迹不同變通有異道以¶自然為宗
佛以因縁為義自然者無為而成¶因縁者積行乃證
是以小乗列四果之梯大¶乗有十等之位從凡入聖
具有經論未知道¶家所引四果十仙名與佛同修行
因縁未見¶其説然道家所修吸氣沖天飲水證道聞
法¶飛空餌草尸解行業既&KR0651;證果理異但説天¶有五
重或三千六千或八十一天或六十大¶梵或三十六
天或三十三天或五億五萬餘天或九真¶天王九氣
天君四方氣君三元三天九宫天曹<md:KR6r0138_T_009-0151b>¶玉淸太有玄都
紫微三皇太極諸如此&KR0011;理¶有所縁豈有虗張自取
<pb:KR6r0138_SBCK_009-27b>
矯異請説此天為重¶為横為虚為實服何丹草而獲
此天脱所未¶詳則徒為虚指更來可笑矣¶
　　　道經未出言出三十一
案玄都道士所¶上經目取宋人陸修静所撰者目云
上清經¶一百八十六卷一百二十七卷已行始清¶已
下四十部六十九卷未行於世檢今經目¶竝云見存
乃至洞玄經一十五卷猶隱天¶宫今檢其目竝注見
在¶臣笑曰修静宋明帝時人太始七年因敕而上¶經
目既云&KR0046;在天宫爾來一百餘年不聞天¶人下降不
見道士上昇不知此經從何至此¶昔文成書以飯牛
<pb:KR6r0138_SBCK_009-28a>
詐言王母之命而黃庭元¶陽以道換佛張陵創造靈
寶呉赤烏時始出¶上清起於葛玄宋齊之間乃行鮑
静造三皇¶事露而被誅文成書飯牛致戮於漢世今
之¶學者又踵其術又可悲乎漢書張魯祖父陵¶桓帝
時造符書以惑衆受道者出米五斗俗¶謂米賊陵傳
子衡衡傳子魯號曰三師三人¶之妻為三夫人皆云
白日昇天初受道名¶&KR0017;卒後號祭酒妖鄙之甚穿鑿
濫行皆此例¶矣¶
　　　五億重天三十二
文始傳云天有五億¶五萬五千五百五十五重地亦
<pb:KR6r0138_SBCK_009-28b>
如之厚一萬¶里四角有金柱金軸方圓三千六百里
神風¶持之以四海為地脉天地山川河漢通氣風¶雲
皆從山出¶臣笑曰三天正法經云天光未明七千餘
劫<md:KR6r0138_T_009-0151c>¶玄景始分九氣存焉九真天王元始天王稟¶自然
之胤置九天之號上中下真真為一元¶元有三天上
元宫即太上大道君所治計一¶天相去九萬九千九
百九十里則九天相去¶七十九萬九千九百二十里
一里有三百步¶一步有六尺則有一十四億三千九
百八十¶五萬六千尺以五億重天分之則天天相去¶
二尺豈有厚萬里之地上載二尺之天乎¶文始傳云
<pb:KR6r0138_SBCK_009-29a>
老子引四天王大衆皆身長丈六¶短者丈二計人大
而天小何以自容常卧不¶起愕然大怪¶
　　　出入威儀三十三
玄中經説道士執¶簡者用金玉廣一寸長五寸五分
執之為況¶中古王執朝師君下古金玉&KR0046;執雜木長
九¶寸名為手簡執以去慢誡於道士若入王宫¶聚落
人室在舍外十步著巾帔執簡而入¶勿有側背出舍
外脱巾帔著素服行勿自顯¶損道法若入俗家整威
儀執&KR0164;坐勿使俗怪¶道士行百里外執杖巾帔香罏
銅鑵鉢盂¶出家之具自隨威儀具足得十種功徳¶臣
<pb:KR6r0138_SBCK_009-29b>
笑曰自然經云道士巾&KR0260;帔法褐長三丈¶六尺三百
六十寸法年三十六旬年有三百¶六十日一身兩角
角各有六條兩袖袖各六¶條合二十四條法二十四
氣二帶法陰陽中¶兩角法兩儀乃至冠法蓮華巾也
自然經既¶有科律何以不依乃法張魯黃巾之服違
律¶而無識也¶
　　　道士奉佛三十四
化胡經云願將優曇¶華願燒栴檀香供養千佛身稽
首禮定光<md:KR6r0138_T_009-0152a>¶又云佛生何以晚泥洹何以早不見釋迦
文¶心中大懊惱¶又大戒云道學當念遊大梵流景宫
<pb:KR6r0138_SBCK_009-30a>
禮佛¶臣笑曰敷齋經天尊令右玄真人曰釋¶迦文以
轉輪生死法化世使天老右玄真人¶以仙度之道不
死之大法又老子序云道主¶生佛主死道忌&KR0126;佛不
忌道屬陽生忌&KR0126;佛¶則反之據此清濁天分死生大
判何為不念¶清虚大道而願生死&KR0126;惡佛乎故昔殷
太¶宰問孔子聖人孔答三皇五帝三王及丘俱¶不聖
也西方之人有聖者焉故知孔子以佛¶為聖不以道
為聖也化胡經云天下大術佛¶術第一昇玄云吾師
化遊天竺符子曰老氏¶之師名釋迦文此道齊經又
云稱仙梵天稱¶佛隱文外國讀經多是梵天道士所
<pb:KR6r0138_SBCK_009-30b>
好梵即¶佛也此即學佛久矣由稱梵也又靈寶三十¶
二天大梵隱語天各八字誦之萬遍即飛行¶七祖同
昇南宫此又道士學佛之證也然道¶士止知學梵亦
不知梵是何佛愚而信之亦¶應有福不知可笑也不¶
　　　道士合氣三十五
真人内朝律云真人¶日禮男女至朔望日先齋三日
入私房詣¶師所立功徳隂陽竝進日夜六時此諸猥
雜¶不可聞説又道律云行氣以次不得任意排¶醜近
好抄截越次又玄子曰不鬲戾得度世¶不嫉妬世可
度陰陽合乗龍去云云¶臣笑曰臣年二十之時好道
<pb:KR6r0138_SBCK_009-31a>
術就觀學先教¶臣黃書合氣三五七九男女交接之
道四目¶兩舌正對行道在於丹田有行者度厄延年<md:KR6r0138_T_009-0152b>¶教夫易婦唯色為初父兄立前不知羞恥自¶稱中氣
真術今道士常行此法以之求道有¶所未諍¶
　　　諸子道書三十六
玄都經目云道經¶傳記符圖論六千三百六十三卷
二千四十¶卷有本須紙四萬五十四張其一千一百
餘¶卷經傳符圖其八百八十四卷諸子論其四¶千三
百二十三卷陸修静録有其數目及本¶竝未得¶臣笑
曰道士所上經目陸修静目中見有¶經書藥方符圖
<pb:KR6r0138_SBCK_009-31b>
止有一千二百二十八卷本¶無雜書諸子之名而道
士今列二千餘卷者¶乃取漢藝文志目八百八十四
卷為道之經¶論據如此狀理有可疑何者至如韓子
孟¶子淮南之徒並不言道事又有八老黃白之¶方陶
朱變化之術翻天倒地之符辟兵殺&KR0017;¶之法及藥方
呪厭得為道書者可須引來未¶知連山歸藏易林太
玄皇帝金匱太公六韜¶何以不在道書之例乎修静
目中本無諸子¶今乃乗安不知何據且去年七月中
道士所¶上經目止注諸子三百五十卷為道經今云¶
八百餘卷何以前後不同又人之有惡唯恐¶人知己
<pb:KR6r0138_SBCK_009-32a>
之有善慮人不見故道士自書云不¶受道戒者不得
讀道經即如此狀恐人知其¶醜乎若以諸子為道書
者人中諸子悉須追¶取何得遺之且道士引例我老
子道徳本是¶諸子今尊為經流例相附有何過歟若
爾則¶知老子黃子諸子之流如何得與儒流七經¶而
相抗乎班固先六經後二篇序道為中上<md:KR6r0138_T_009-0152c>¶賢&KR0011;斯實
録矣¶又陶朱者即范蠡也既事越王勾踐君臣囚¶呉
石室嘗屎飲尿亦以甚矣今尊崇其術不¶亦昧乎¶又
蠡子被戮於齊何為不行父術變化而自免乎又造
天¶地經老子託幽王皇后腹即幽王之子也身¶為柱
<pb:KR6r0138_SBCK_009-32b>
史即幽王之臣也化胡經云老子在漢¶為東方朔若
審爾者幽王為犬戎所殺豈可¶不授君父與神符令
不死乎¶又漢武窮兵疲役中國天下户口至減太半¶
老子為方朔者何忍不與辟兵辟穀之符¶猒人呪&KR0017;
之方以護漢國乎眼看流弊若此¶無心取救將非欺
誑之謬乎¶又綂收道經目録乃有六千餘卷覈論見¶
本止有二千四十卷餘者虚指未出將非鈆¶墨未僃
致經本未成乎自餘孟浪紛綸無足¶更廣¶
廣弘明集卷第九
