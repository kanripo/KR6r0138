# -*- mode: mandoku-view -*-
#+TITLE: 廣弘明集
#+DATE: 2015-09-11 04:14:34
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 5
<pb:KR6r0138_SBCK_006-1a>
廣&KR0042;明集卷第六¶¶
　　　　　　　　　唐　釋　道　宣　撰¶
　　叙列代王臣滯惑解¶
有唐太史傅奕者本宗李老猜忌釋門潛圖¶芟剪用
達其部武徳之始上書具述既非經¶國當時遂寢奕
不勝其憤乃引古來王臣訕¶謗佛法者二十五人撰
次品目名為高識傳¶一帙十卷抄於市賣欲廣其塵
又加潤飾増¶其罪狀至於張魯據於漢中黄巾反於
天下¶斯竝李門勃逆皆覆而不顯非謂篤論之文¶乎
若夫城高必頹木秀斯拔推我清峻故¶有異道嫉之
<pb:KR6r0138_SBCK_006-1b>
不足怪其鄙吝未見厮徒皁&KR0571;¶有加惱辱明非目翳
何事屏除故因其立言¶仍隨開喻此則古來行事釋
判天分未廣見¶者謂為新致聊陳舊解略顯由途資
此神開¶可稱高識又傅氏寡識才用寄人集叙時事¶
廢興太半坑殘焚蕩之事可號非政所須沙¶汰括撿
之條斯寔王化之本故僧條俗格¶代代滋彰此乃禁
非豈成除毁傅氏通入廢¶限是謂披毛之夫終淪塗
炭可悲之甚矣奕¶學周子史意在誅除搜&KR0045;列代論
佛法者莫¶委存廢通疏二十五人大畧有二初則崇¶
敬佛法恐有淫&KR0126;故須沙汰務得住持其二¶則憎嫉
<pb:KR6r0138_SBCK_006-2a>
昌顯危身挾怨故須除蕩以暢胷襟¶初列住持王臣
一十四人傅奕高識傳通列¶為廢除者今簡則興隆
之人<md:KR6r0138_T_006-0123c>¶宋世祖唐高祖王度顔延之蕭摹¶之周朗虞愿
張普惠李瑒衞元¶嵩顧歡邢子才高道讓盧思道¶二
列毁滅王臣一十一人傅奕高識傳列為¶高識之人
今尋乃是廢滅者¶魏太武周高祖蔡謨劉晝楊&KR0247;之¶
荀濟章仇子陀劉惠琳范縝李緒¶傅奕¶初序沙汰僧
衆者夫以稊稂之&KR0126;青田榮華¶之弊白首者良有以
也故六羣之過興舍衞¶十濫之偽起毗離大聖因立
條章無學由而¶正犯遂有七擯量其小失四法拔其
<pb:KR6r0138_SBCK_006-2b>
大愆張¶網目而示三千顯律儀而陳八萬故得正像¶
咸稱有道内外同號無塵自法漸王門金科¶之刑無
墜僧羅海岳藏疾之隙滋彰舉統¶以法繩之烹鮮之
儀可覿隨機以時勸勉握¶泥之喻自隣人誰無過垂
珠之誡有津醜迹¶易欣掩耳之失難覩所以宋唐兩
帝王顔等¶賢鑒物性之昏明曉時緣之淳薄縱釋門
之¶紛蕩則淄澠一亂彈僧徒之得失則涇渭殊¶流斥
貪競之鄙夫毁藏積之僧滓存高尚之¶道徳延重惠
以攝人至如漢魏齊梁之為政¶也恢恢天網取漏吞
舟察察王政事兼苛濫¶所以大&KR0042;佛法通濟於五乗
<pb:KR6r0138_SBCK_006-3a>
該洽明時陶漸¶於清濁使濁者知歸令自新於大造
清者容¶養悟適化之多方其猶大赦天下逋逃因之¶
改容忘瑕納衆羣小以之遷善堯舜豈非聖¶主而化
不及丹朱漢祖焉樂亂階而亮貫高¶之逆孔門季路
雖僻而預升堂釋種達多乃<md:KR6r0138_T_006-0124a>¶邪而參清衆是知權道
抑&KR0045;神幾利用或收¶或縱事出乗時後序除廢三寶
意者夫以保¶形存命有生之所貴重財愛食鄙俗之
共珍¶故位稱大寶無以摧於死生力拔青山莫¶有亡
於老病斯佛教也故四山常逼王位非¶常三相恒遷
生涯有數斯實録也俗有讖記¶之&KR0019;不知由何而得
<pb:KR6r0138_SBCK_006-3b>
或云口授或述符圖虗¶然顯密布露士俗竊以五運
更襲帝者一人自¶餘凡叟誰之顧録周祖已前有忌
黒者云有¶黒人次膺天位故齊宣惶怖欲誅稠禪師
稠¶以情問云有黒人當臨天位稠曰斯浪言也¶黒無
過漆漆可作邪齊宣妄解手殺第七弟¶渙故可笑也
周太祖初承俗讖我名黒泰可¶以當之既入關中改
為黒皂朝章野服咸悉¶同之令僧衣黄以從讖緯武
帝雄畧初不齒¶之張賔定霸元嵩賦詩重道疑佛將
行廢立¶有實禪師者釋門之望帝亦欽重私問後運¶
是誰應得實曰非僧所知帝曰如讖所傳云¶黒者應
<pb:KR6r0138_SBCK_006-4a>
得僧多衣黒竊有所疑實曰僧但一¶身誰所扶翼決
非僧也帝曰僧非得者黒者¶是誰實曰至尊大人保
信浪語外相若聞豈¶言至聖黒者大有老烏亦黒大
豆亦黒如是¶非一可亦得&KR0088;帝聞有姓烏姓竇者假
過誅¶之元其情本疑意在釋遂即蕩除魏太武本¶是
戎鄉素無文墨八嵗登位一信崔浩故兩¶帝厚身信
讒信讖陵殘佛化自取殃及旋踵¶更興興由時來不
在人力故經&KR0019;云佛化惟¶逺終於六萬嵗時住持小
聖功在九億無學¶不可削也蔡謨已下上事諸賢並
挾私忿於<md:KR6r0138_T_006-0124b>¶僧有隙發憤忘身何況佛法極筆而書罪
<pb:KR6r0138_SBCK_006-4b>
狀¶深文而挂刑網秃賊以驚視聽妖胡而動王¶臣且
律令條章未若凝脂之密滔滔天網自¶有陷目之夫
言賊斯卽盗科述妖乃當死例¶書表盛云妖賊未識
妖賊是誰可謂匿名之¶書足投諸火如須勘撿虗迹
自形前後上事¶雖有十賢荀濟一夫差有才用自餘
連冩未足¶人聞傅奕後來謂自脫頴言無典據才氣
虗¶劣瓦礫云寶賢愚所輕然奕素本道門起¶家貧賤
投僧乞貸不遂所懷蓄憤致嫌固其¶本志武徳之始
西來入京投道士王巋巋¶左道之望都邑所知見其
飢寒延居&KR0059;宅¶巋通人也待以上賔三數日間遂通
<pb:KR6r0138_SBCK_006-5a>
其婦入¶堂宴語曽不避人巋有兄子為僧寺近巋宅¶
因往見之奕大瞋怒僧便告巋巋初不信曰¶傅奕貧
士我將接在宅豈為不軌&KR0088;僧曰叔¶若有疑可一往
視相將至宅果如所言巋掩¶氣而旋巋有女壻為果
毅常以為言奕既竊¶妻而&KR0019;妖不可筭矣如唐吏部
唐臨冥報所¶傳神為泥人固其宜哉如别所顯¶隋大
業八年天子在遼有王文同者郊東王¶堡人也夙與
僧爭水磑之利敇令巡問軍實¶乃矯詔集僧三木加
身考令臣反并令引邑¶義同謀遂誅翦僧徒於河間
郡殺道俗近一¶千人&KR0019;符達於蒲州酷聲遍於天下
<pb:KR6r0138_SBCK_006-5b>
時竇慶¶為河東太守以狀奏聞帝大怒於河間戮之¶
未及加刑百姓臠之生噉乃及於土地以此¶反例下
述及僧亦相符此然初因僧起謗毁¶佛法感因宿忿
不思累劫之溺而欲一時<md:KR6r0138_T_006-0124c>¶泄之泄在帝臣非關上事
非位不謀已如¶前咎徒為舉斧終陷磨胷故集者隨
&KR0019;叙之¶庶後葉之&KR0027;鏡也¶¶¶¶¶
後魏世祖太武皇帝初立道學置道壇廢佛¶宗¶帝姓
託跋氏諱伏釐後名燾鮮卑胡人之别¶種也西晉之
亂有託跋盧據有朔方晉就封¶為代王盧孫什翼鞬
或云珪部落逾盛衆¶十萬北連雲中西據隂山雲中
<pb:KR6r0138_SBCK_006-6a>
南去漢塞四¶千里以東晉孝武太元初南至朔東三
百里¶平城為都二十餘嵗依華造殿宗事佛道登¶位
三十四年至晉帝隆安中第三主託跋燾¶立時年八
嵗尚在幼沖信任司徒崔浩浩尤¶不信佛情重李老
仙術以道徳經授帝令諷¶味因便重之登位二年召
天下方士有道士¶冦謙之者道門之魁傑也自云於
嵩高值天¶尊飛下召謙賜以天師之號令奉太平真
君¶置靜輪天宫可獲仙道列辟聞之若遺而浩¶深信
之帝由是於平城郊置道場方二百步重¶層崇峻并
備厚禮具如釋老志所述後改號¶太平真君以遂冦
<pb:KR6r0138_SBCK_006-6b>
謙之道命也因蓋吳作亂¶關中有沙門畜弓矢浩便
進説與吳通謀遂¶誅長安沙門焚破佛像四方亦然
唯留臺¶下至真君七年遂一切蕩除坑僧破像自以¶
為得志也為讒所黷幽殺太子惡疾殃身方<md:KR6r0138_T_006-0125a>¶族誅崔
浩何嗟及矣不久為閹人宗慶所殺便¶崩其孫嗣立
即開佛法天下大明¶第六帝孝文是稱文祖改姓為
元改代為魏¶去胡服定官名衣冠華夏移都河洛佛
法大¶興然世祖勇於武畧怯於文雅輕於自審¶重於
信偽而奕叙為命世之明后寔誣也¶哉尋奕搜檢列
代上事言及釋門者大畧五¶焉前已顯之今重昌辨
<pb:KR6r0138_SBCK_006-7a>
一以業運㝠昧報¶果交加二以教指俗偽終歸空滅
三以寺宇¶崇麗顧陵嫉之四以僧有雜行抄掠財色
五¶以僧本緣俗位隆抗禮五相雖惑多以雜行¶者為
言焉斯不達之曲士也夫出家者取其¶發足超方形
心異俗執持聖種震懾魔王天¶帝尚來下拜龍神無
不奉者非無五三雜行¶犯法負心婆娑於色味貪餮
於名利斯等行¶乖佛化正法稊稂&KR0314;槃謂為秃人梵
網呼為¶大賊戒海如屍不納僧條財法絶之斯禁顯¶
然妄咎於佛深不可也至如俗士純臣有國¶常有行
貞潔者重之為貪競者罪之可¶以見一士乖僻合國
<pb:KR6r0138_SBCK_006-7b>
並誅一官濁濫舉朝同¶翦斯不可也事見後魏書及
十六國春秋世¶祖見一寺過起通國斬僧無問少長
一時殘¶戮可謂虜官長也判事雷同奕引以為明畧¶
明者逃矣又以見僧受供厚禮頻繁自不能¶拔妬而
増狀僧為福田奉之自獲其報官¶是攝政禄之以盛
其功今王賜臣下讓禄者¶是誰俗施僧財不受者常
有無禄之官不聞¶於國受俸之士充牣九州豈以一
士受賕朝¶廷為之廢務一僧濫施釋門由此致嫌又
不<md:KR6r0138_T_006-0125b>¶可也是知清濁異途道俗通有靈臺繩糺於¶失法
詳刑科處於重輕斯俗政也戒律以檢¶於七非擯罰
<pb:KR6r0138_SBCK_006-8a>
以正於三格僧制以遮其外犯¶法令以朂其内心此
佛教也是則道俗律令¶具足光明昭彰於四俗顯昌
於五衆有何不¶盡須爾上言所以¶上帝高居於九重
殷鑒四海列辟靡盬於王¶事職司其憂爾非其司妄
行干政徒為濫職¶何用當官故後之上事希有從之
者故經説¶四依擬分偽濫人識難辨法智易明何得
見¶一僧行過上累佛宗見一戒或虧便輕正法¶止可
以道廢人以人不&KR0042;道也不可以人廢¶道以道高出
天人抑又詳之今以五常檢人¶何人能具五孝檢士
何士備之讀易而忽隂¶陽講禮而存倨傲闇君賊臣
<pb:KR6r0138_SBCK_006-8b>
代代常有尸禄¶亂政時時更繁孔門三千顔生獨為
徳行君¶人二十九代唐堯常據其首初畧述統詳則¶
釋門藻鏡者殷矣¶
周高祖武皇帝志存道學躬受符籙猜忌¶佛門¶帝姓
宇文氏諱邕太祖魏丞相黒泰之第三¶子也族本鮮
卑元魏之末太祖挾魏平陽王¶西頓關中經魏四帝
二十三年薨世子洛陽¶公受魏禪稱周當年被廢立
弟寧都公為帝¶四年崩諡明帝兒小立弟魯國公為
帝即高¶祖也改號保定元年深謀獨㫁猜忌為心晦¶
迹親疎以&KR0041;智術保定六年改元天和前後¶經于一
<pb:KR6r0138_SBCK_006-9a>
紀大冡宰晉國公宇文護太祖之猶¶子也躬受遺詔
輔翼帝圖雄畧攝御光時佐<md:KR6r0138_T_006-0125c>¶國恐有廢立便引入内
殺之并子十人族大¶臣六家改元建德誅除雄武摧
翦扞城慮逺¶權衡英威自若而能克已勵精露懷臣
下¶常袍菲食勞謙自持躬履行陣歩渉山谷¶故得士
卒之心死而不厭時有讖記忌於黑¶衣謂沙門中次
當襲運故帝初大信佛以事¶逼身遂行廢蕩以建徳
三年納道士張賔佞¶辯便滅二教更立通道觀用暢
本懷至建德¶五年平齊旣訖自以爲滅法之福祐也
改元¶宣政至五月因癘而崩於雲陽子贇嗣位殺¶齊
<pb:KR6r0138_SBCK_006-9b>
王父子十人正月一日改元大成禪位其¶子衍改元
大象自號天元皇帝便開佛法然¶則禍深福淺過掩
其功明年五月崩諡曰文¶宣後年正月改元大定二
月内禪位有隋故¶奕述云觀武帝為政果決能㫁此
其志也既¶除妖邪之教唯務强兵五年之間大勲斯
集¶盛矣其有成功也集者曰奕云無佛則國安¶祚逺
如何周祖誅除纔了凶崩忽臨則奕為¶狂矣然則武
帝唯武曽不遲疑隨心快意便¶行誅戮害叔毁佛欺
罔已深祚促曆移固其¶宜矣況復癘及其身呼嗟何
及殃鍾禍集又¶可悲涼乃以指正佛為妖邪指偽道
<pb:KR6r0138_SBCK_006-10a>
為師奉¶闇君荒主豈待夏殷固諡法之司魏周滅法¶
之主俱為武者不亦宜乎餘有除毁相狀感¶於苦報
如别具述¶
宋世祖孝武皇帝沙汰僧徒并致政事¶帝姓劉氏諱
駿文帝之第三子也為父討逆¶斬兄邵於南郊并子
三十一人自立改元孝¶建二年誅叔義宣大明二年
誅王僧達父子<md:KR6r0138_T_006-0126a>¶有羌人高闍反事及沙門曇標下詔
曰佛法¶訛替沙門混雜未足扶濟鴻教而專成逋藪¶
加以姦心頻發凶狀屢聞敗道亂俗人神交¶忿可付
所在精加沙汰後有違犯嚴其誅坐¶遂設諸條禁自
<pb:KR6r0138_SBCK_006-10b>
非戒行精苦竝使還俗詔雖¶嚴重竟不施行先是晉
成帝時庾冰專政¶欲令沙門致敬王者何充王謐等
駮議不同¶及桓&KR0007;簒位復述前議俱不果行備如别
述¶世祖以大明六年使有司奏議令僧致敬既¶行刳
斮之虐鞭顔皴面而斬之人不勝其酷¶也且僧拜非
經國之典亦不行之大明八年¶崩子業立尋為明帝
所奪而傅奕叙為高識¶之帝濫刑何識之可高&KR0088;倐
忽絶嗣身名俱¶滅可為殷鑒矣案蕭子顯述曰宋氏
自稱水¶徳承運典午正位八君十年五紀四經絶¶嫡
三號中興間關禍難相陵骨肉何可言¶哉
<pb:KR6r0138_SBCK_006-11a>
大唐高祖太武皇帝沙汰釋李二宗詔帝¶以武徳末
年僧徒多僻下詔澄簡肅清遺法¶非謂除滅尤為失
㫖故詔云朕膺期馭宇興¶隆教法深思利益情在䕶
持使玉石區分薫¶蕕有辨長存妙道永固福田正本
澄源宜從¶沙汰斯正詔也而奕叙為滅法則誣君罪¶
囚值容養寛政網漏吞舟故存其首領耳¶餘如後述¶
奕又引元魏尚書令任城王澄奏議不許邑里¶更造
伽藍妨人居住又引尚書令高肇奏僧¶祇戸粟散給
貧人閲其表奏無除毁狀但在¶匡政理教除其僻險
斯之詳糺&KR0042;䕶之規諫<md:KR6r0138_T_006-0126b>¶矣
<pb:KR6r0138_SBCK_006-11b>
後趙中書太原王度奏議序石虎下書¶問曰佛號世
尊國家所奉閭里小人無爵秩¶者為應得事佛否又
沙門皆應高潔貞正行¶能精潔然後可為道士今沙
門甚衆或有姦¶宄避役多非其人可料簡詳議度奏
以王者¶郊祀天地祭奉百神故禮有恒饗佛生西域¶
非中華所奉漢氏初得其道唯聽西域¶人立寺都邑
魏承漢制趙由舊章請趙人不¶聽詣寺已為沙門者
遣還初服朝士多同此¶議虎下詔曰度議佛是外神
非諸華所奉朕¶出邊戎宜從本俗夫制由上行永世
作則苟¶允事無虧何拘前代其夷趙為道士樂事佛
<pb:KR6r0138_SBCK_006-12a>
者悉聽餘有奕為潤飾多陳妖詐道家之書¶偽妄自
昔黄書合氣士女淫行赤章厭禱幽¶明亂起是知妄
作者凶亂俗者殺罪有餘¶矣何者奕云佛圖澄令弟
子遊説郡國支遁¶之徒為其股肱翻三&KR0007;妙㫖文飾
邪教斯言¶訿謗天地不容何者佛圖澄者得聖之人
也¶乳孔流光不假燈炬之照占鈴映掌坐觀¶成敗之
儀兩主奉之若神百辟敬之如佛預¶啓東儲之貳前
表石葱之禍及難生妖現諌¶虎以刑濫法深饗壽不
遥斯言甚切而奕乃¶云令虎殺姪取其帝位何斯言
之過歟又云¶支遁之徒為其羽翼晉氏南度止一道
<pb:KR6r0138_SBCK_006-12b>
林雖是¶同時江山胡越安得散身奔北股肱趙朝又¶
云翻三&KR0007;妙㫖文飾邪教此亦虗言何得妄¶㫖且道
之述作止在五千自餘千卷都是虗¶詐備詳魏日姜
斌事乎然則自忖者審謂僧¶亦然且佛之教義綸綜
有歸前後文理無相<md:KR6r0138_T_006-0126c>¶乖競尋繹道經濫竊何甚不能
自立一義¶並傍佛宗或四果十地連寫内經或地獄
天¶堂全書佛㫖斯並業行之昇沈報因之盛則¶也問
以位行階級則事逾河漢如何叙集¶圖&KR0019;迷俗亂真
無纖毫以助化有山岳之負¶犯枉没卒嵗又可(悲/夫)¶
蔡謨字道明陳留人晉太常彭城王紘¶表以肅祖好
<pb:KR6r0138_SBCK_006-13a>
佛道手畫形像於樂賢堂經歴¶冦難而堂猶存宜敕
著作咸使作頌顯宗出¶紘表博議謨曰佛者夷人唯
聞變夷從夏¶不聞變夏從夷先帝天縱多才聊畫此
像未¶是大晉盛徳之形容今欲發王命勑史官上¶稱
先帝好佛之志下為夷狄作一像之頌於¶義有疑焉
康帝即位拜司徒永和四年五月¶詔書下固執不就
上疏乞骸骨及孝宗臨軒¶徵謨不至自旦至中皇太
后詔罷朝公卿奏送謨¶廷尉以正刑書謨率子弟素
服詣廷尉待罪¶詔免為庶人便杜門不出斯並剛愎
之鄙¶夫井坎之固量也而奕叙為純臣未為篤¶論何
<pb:KR6r0138_SBCK_006-13b>
者謨之諷議局據神州一域以此爲中¶國也佛則通
據閻浮一洲以此爲邊地也卽¶目而叙斯國東據海
岸三方則無無則不¶可謂無邊可見也此洲而談四
周環海天竺¶地之中心夏至北行方中無影則天地
之正¶國也故佛生焉況復隄封所及三千日月萬¶億
天地之中央也唯佛所統非謨能曉且庸¶庻生常保
局氷執自古同謂家自爲我¶土樂人自以爲我民良
不足怪也中原嵩洛¶土圭測景以爲中也乃是神州
之别中耳至<md:KR6r0138_T_006-0127a>¶時餘分不能定之江表島夷地卑氣厲
情志¶飛揚故曰揚州晉氏奔之更稱文國變夷從¶夏
<pb:KR6r0138_SBCK_006-14a>
斯言有由則孔子居九夷非陋也且有徳¶則君人無
道則勃亂故夏禹生於西羌文王¶長於東夷元魏拓
跋宗族北狄並君臨瀆岳¶嚮明南面豈以生不在諸
華而逆其風化¶也至如由余西戎孤臣秦穆因而霸
立日¶磾玁狁微&KR0011;漢武納而位存故知道在則尊¶未
拘於夷夏也蔡謨堅固自守未曰通人¶拒詔違命負
罪殿廢正刑可矣抑又詳之盈¶尺徑寸之珠璧本唯
絶域窮神達理之睿聖¶不限方維故崆峒非九州之
限崑崙乃五竺¶之地而黄帝軒轅並西奔而趨之李
老尹喜¶又接武而登之斯何故&KR0088;知可歸矣且見機
<pb:KR6r0138_SBCK_006-14b>
而作無俟準的至如夏桀之為政也焚黄圖¶誅龍逢
秦政之酷㬧也燒經籍坑儒士時¶俗&KR0019;之無道之君
也然埏埴塼瓦非曰桀功¶起于黄帝末尊吕徳然累
葉盛行義須褒貶¶古人有言堯舜未必全聖桀紂何
能極愚然¶而並歸咎於夏殷尊嚴於唐虞者偏黨不
倫¶之詭經也蔡氏褊隘何足可稱¶唐特進鄭公魏徵
策有百條其一條曰問佛經興行早晩得失¶答珠星
夜隕佛生於周辰白馬朝來法興¶於漢世故唐堯虞
舜靡得詳焉孔子周公¶安能述也然則法王自在變
化無窮納須¶彌於芥子之中覆日月於蓮花之下法
<pb:KR6r0138_SBCK_006-15a>
雲¶慧雨明珠寶船出諸子於火宅濟羣生於¶苦海砮
得砥則截骨而㫁筋車得膏則馬<md:KR6r0138_T_006-0127b>¶利而輪疾誠須精
心迴向執志歸依宜信¶傅毅之言無從蔡謨之議斯
國之重臣也¶可謂高識有歸故太宗敬而制碑手書
其石¶袝葬於昭陵為萬代之模楷也蔡謨年事俱¶盡
功用罕施自揣無能而固辤於公政可也而¶叙華夷
事隔未曰通人又不足可稱焉¶
宋顔延之琅琊人有文章好飲酒放達¶不䕶細行宋
元嘉中遷太常沙門慧琳以才¶學迥拔為太祖所賞
毎升獨榻之禮延之嫉¶焉曰此三台之座豈可使刑
<pb:KR6r0138_SBCK_006-15b>
餘居之帝變色¶奕叙之為名士斯可知也以琳得寵
於文帝¶延之非莅政之能官嫉而譏之既不預朝¶廷
退居里閈子皴為&KR0045;州刺史乗軒還宅¶延之負杖避
而譏之不營産業布衣蔬食獨¶遊野外時諺以其不
參朝賢而顯論所不¶及豈不以無預獨榻之榮嫉琳
而謂刑餘也¶餘如達性論所評議也然顔公著論褒
讚極¶多至如通佛影迹通佛頂齒爪通佛衣鉢杖¶通
佛二㲲不然皆置言高拔羣英之所模楷¶者刑餘之
言一時之貶琳耳其四論並見宋¶陸澄續法論¶
蕭摹之蘭陵人宋元嘉十二年為丹陽¶尹奏稱佛化
<pb:KR6r0138_SBCK_006-16a>
被於中國已歴四代塔寺形像¶所在千計進可以繫
心退足以招勸自頃¶已來敬情浮末不以精誠為至
更以奢競為¶重違中越制宜加檢裁不為之防流遁
未已¶請今後鑄銅像造塔寺先詣所在陳事列言¶待
報聽造觀斯奏狀抑止奢競非曰除滅¶斯寔住持之
相居然昌顯矣¶
周朗汝南人宋世祖時仕廬陵王史上<md:KR6r0138_T_006-0127c>¶書曰自釋氏
流教其來有源舒引容潤既亦¶廣矣而假糅醫術託
以卜數外刑不容内¶教不悔而横天地之間莫之糺
察今宜伸嚴¶佛律禆重國令其疵惡顯著者悉宜罷
<pb:KR6r0138_SBCK_006-16b>
遣餘¶則隨其藝行合為之條例使禪義經誦人能¶其
一食不過蔬衣不出布若更度者則令先¶習義行本
其神心必能草腐人天竦精已往¶者雖侯王家子亦
不宜拘意同前矣¶
虞愿㑹稽人事宋明為中書善¶容止直忤言帝好奕
頗廢政事愿曰堯以此¶教丹朱非人主所好帝怒令
拽下殿初無¶懼色二三日復召來明帝以下所居故
第起湘¶宫寺制置宏壯愿曰此寺穿掘傷螻蟻塼¶瓦
焚蟲豸勞役之苦百姓筋力販妻貨子呼¶嗟滿路佛
若有知念其有罪佛若無知作之¶何益忤㫖出守晉
<pb:KR6r0138_SBCK_006-17a>
安此寔大慈之本懐得佛¶之遺寄而奕謂為除彈匪
其意乎¶
魏張普惠常山人善百家之説太和中¶遷諫議大夫
至孝明立不親視朝過崇佛法¶郊廟之事多委有司
營造寺像畧無休息乃¶上諫畧云伏願淑慎威儀萬
&KR0022;作式躬致郊¶廟之䖍親紆朔望之禮則一人有慶
兆民賴¶之然後精進三寶信心如來道由化深故諸¶
漏可盡法隨禮積故彼岸可登書奏不報濟¶諌如此
而奕弄筆妄加荒&KR0126;之淫僧遊於宫¶内恣行非法凡
是妃主莫不通淫百姓苦之¶而上不覺斯言姦蕩何
<pb:KR6r0138_SBCK_006-17b>
得妄施宫禁有限防¶禦有則擅言婬僻縱筆陳妄據
太史之任¶總清慎之機專搆私憤顯行輕毁梟能食
母<md:KR6r0138_T_006-0128a>¶君子恥聞亭曰栢人漢后夜遁非狂非醉斯¶言難
玷但奕自行婬&KR0126;其黨例有妻孥故¶李耳李思王之
編戸張衡張魯天師子孫宗¶&KR0332;顯然無宜不有不知
今日道士何為效僧¶逺財絶色清高獨往不拘俗累
甚可怪也故¶奕重其財色毁僧同之如老子化胡經
云既¶化胡王令尹喜為佛性强梁者毁形絶好㫁¶其
妻娶不令紹嗣故名沙門自餘輭善任從¶其本則妻
子不絶也約斯論事觀中道士衣¶冠容制不異俗流
<pb:KR6r0138_SBCK_006-18a>
妻子承嗣義依道法不可¶怪也是以仙童玉女侍老
君之側黄庭朱戸¶述命門之事深欲擬僧斯蹤難泯
遂行流謗¶固其然哉¶
魏李瑒趙郡人魏延昌末為高陽王友于¶時人多絶
戸為沙門瑒上言曰禮以教世法¶導將來跡用既殊
區分亦別故三千之罪¶莫大於不孝不孝之大無過
於絶嗣然則¶絶嗣之罪大莫甚焉安得輕縱背禮之
情而¶肆其向法之意也寧有棄堂堂之政而從&KR0017;¶教
乎靈太后責以&KR0017;教謗毁佛法瑒曰竊欲¶清明佛法
使道俗兼通非敢排棄真學妄為¶訾毁且&KR0017;神之名
<pb:KR6r0138_SBCK_006-18b>
皆是通靈達稱三皇五帝¶皆號爲&KR0017;易曰知&KR0017;神之
情狀周公自美亦¶云能事&KR0017;神禮曰明則有禮樂幽
則有&KR0017;¶神佛非天非地本出於人應世導俗其道幽¶
隱名之爲&KR0017;愚謂非&KR0618;靈太后不罪後遇害¶於河陰
詳瑒上言欲沙汰僻左非爲疵謗矣¶
劉晝渤海人才術不能自給齊不士¶之著高才不遇
傳以自況也上書言佛法<md:KR6r0138_T_006-0128b>¶詭誑避役者以爲林藪又
詆訶婬蕩有尼¶有優婆夷實是僧之妻妾損胎殺子
其狀難¶言今僧尼二百許萬并俗女向有四百餘萬¶
六月一損胎如是則年族二百萬戸矣驗此¶佛是疫
<pb:KR6r0138_SBCK_006-19a>
胎之&KR0017;也全非聖人之言道士非¶老莊之本籍佛邪
説為其配坐而已詳晝此¶言殊塵聴視專言墮胎殺
子豈是正士言哉¶孔子見人一善而亡其百非鮑生
見人一惡¶而終身不忘&KR0042;隘之迹㫁可知矣狂哲之
心¶相去逺矣然則天下高尚沙門有逾百萬財¶色不
顧名位莫縁斯徳&KR0046;之妄張婬殺一年¶誅二子沙門
且然一嵗有二男編戸誰是吐¶言孟浪末足廣之而
奕重為正諫及後上事¶還陳此略考校則劉晝之門
人矣¶
楊&KR0247;之北平人元魏末為秘書監見¶寺宇壯麗損費
<pb:KR6r0138_SBCK_006-19b>
金碧王公相競侵漁百姓乃¶撰洛陽伽藍記言不恤
衆庶也後上書述釋¶教虛誕有為徒費無執戈以衞
國有飢寒於¶色養逃役之流僕&KR0032;之&KR0011;避苦就樂非
修道¶者又佛言有為虛妄皆是妄想道人深知佛¶理
故違虛其罪啓又廣引財事乞貸貪積¶無猒又云讀
佛經者尊同帝王寫佛畫師全¶無恭敬請沙門等同
孔老拜俗班之國史行¶多浮險者乞立嚴勤知其真
偽然後佛法可¶遵師徒無濫則逃兵之徒還歸本役
國富兵¶多天下幸甚&KR0247;之此奏大同劉晝之詞言多¶
庸猥不經周孔故雖上事終委而不施行而¶奕羙之
<pb:KR6r0138_SBCK_006-20a>
徹於府窬致使浮遊浪宕之語備寫¶不遺斯乃曲士
之沉鬱非通人之留意也<md:KR6r0138_T_006-0128c>¶
<pb:KR6r0138_SBCK_006-20b>
廣&KR0042;朙集卷第六¶

# SB1_0478-128.png
# page missing
# SB1_0478-129.png
# page missing
