# -*- mode: mandoku-view -*-
#+TITLE: 廣弘明集
#+DATE: 2015-09-11 04:14:34
#+PROPERTY: BASEEDITION T
#+PROPERTY: WITNESS SBCK
#+PROPERTY: JUAN 11
<pb:KR6r0138_SBCK_012-1a>
廣弘明集卷之十二¶¶
　　　　　　　　　唐　釋　道　宣　撰¶
決對傅奕廢佛僧事(并表)¶釋明槩¶
僧明槩言槩聞三皇綂天五帝御㝢道含弘¶而逺大
德普覆而平均敷善教以訓民布慈¶心而育物逮乎
中古其道弗虧故漢武欽明¶見善而弗及顯宗睿哲
體道而弗居遂能¶紆屈尊儀甘泉禮金人之瑞翹想
夢寐德陽¶降銅像之徵於是秦景西遊越流沙而訪
道¶摩騰東入跨葱嶺而傳真遂得化漸漢朝寺<md:KR6r0138_T_012-0168c>¶興白
馬之號道流晉世刹建青龍之名其間¶盛寫尊儀競
<pb:KR6r0138_SBCK_012-1b>
崇寺塔騰慧雲於落仞涌法¶水於窮源驅有識於福
林登蒼生於善地開¶闡佛法昭化愚矇故得永平季
年嘉瑞臻集¶慶雲流潤湛露凝甘澤馬騰驤神雀翔
集朱¶英吐合穎之秀紫葩生連理之枝可謂不世¶之
奇徵非常之嘉瑞者也於是西域入侍南¶越歸仁偃
革休兵銷金罷刃豈不由感聖降¶靈奉戒行善精誠
昭著貫達幽明者哉故書¶云天生神物以祚聖人無
德斯&KR0046;有道則見¶著之惇史可得而詳惟我大唐膺
期啟運握¶機御曆誕命建家初起義則道叶百靈始
登¶圖則威加萬國故世充化及授首於東都建¶德武
<pb:KR6r0138_SBCK_012-2a>
周櫬身於北朔荆吳剋定秦隴廓清方¶應駕七寳而
飛行導千輪而輕舉巍巍弗¶與蕩蕩誰名功既成焉
事亦畢矣加以畱心¶佛法眷言匡護故莊嚴總持再
興九級沙門¶釋子更度千人像化彌盛於前朝寺塔
更興¶於聖世方頂戴三寳弘護四依合掌低頭忘¶帝
王之貴歛心屈膝盡至敬之誠槩自慶¶遭逢屬此嘉
運方願息心淨刹畢志玄門懔¶厲六時以酬聖世之
德翹勤五體用報罔¶極之恩而奕忽肆狂言上聞朝
聽輕辭蔑¶聖利口&KR0618;賢出語醜於梟音發聲毒於鴆
響¶專欲破滅佛法毁廢衆僧割斷衣糧減省寺¶塔其
<pb:KR6r0138_SBCK_012-2b>
故何也奕曾為道士惡妬居懷故毀聖¶劣凡讚愚勝
智以下誇上用短加長違理悖¶情一至於此但讒言
害德偏聽傷賢故宋受¶子罕之言囚於墨翟魯信季
孫之&KR0003;逐於尼<md:KR6r0138_T_012-0169a>¶丘二子之賢弗能自免八條之&KR0618;或
累於¶人然¶後主上欽明弗容讒慝縱其三至寧致一
疑但¶浮雲在天白日有時虧照遊翳拂日陽精¶為之
不明而傅奕浮辭迷於視聽情理眩惑¶言語混淆弗
可專聽豈應偏信請共決對存¶毀分甘槩忝在緇徒
預參法侣忽聞誹&KR0618;寧¶不深傷縱迴刃刳心未以為
痛抽刀斮髓詎¶以為殘&KR0618;讟之深傷酷甚此經云亡
<pb:KR6r0138_SBCK_012-3a>
身護法¶没命弘道此其時也方抽腸瀝膽報邪逆之¶
&KR0311;讎申表獻誠雪師父之&KR0618;辱冒昧忤聽¶追用驚惶
謹言¶
　　謹奏決破傅奕&KR0618;佛毁僧事八條列之如¶左¶
第一決破僧尼六十已還簡令作丁兵強農¶勸事¶槩
聞至理絶言本出毁譽之外玄宗離說寔¶超語黙之
端然物情不悟寄言深淺世道多¶惑假示精麤故有
内外道殊邪正&KR0003;異凡聖¶位别大小教分若以同㑹
一乘豈執之以&KR0618;¶佛終趣極果不封之以謬真譬千
川之赴滄¶溟萬流之歸巨海内外明證豈虚言哉故
<pb:KR6r0138_SBCK_012-3b>
法¶華言於諸過去佛現在或滅度若有聞法者¶無一
不成佛又&KR0314;槃經言一切衆生皆有佛¶性究竟皆當
成得佛道又道家法輪云若見¶沙門思念無量願早
出身以習佛真若見佛¶圖思念無量當願一切普入
法門又靈寳洞¶玄真一經云衆真高仙已得佛道又
靈寳太¶上秘要經云各於現在同得佛道故知不<md:KR6r0138_T_012-0169b>¶二
妙門終須齊入唯一極果要必同登苟執¶異端自貽
迷墜近代學者率意庸愚偷竊真¶言安置偽典故五
道輪轉託作仙經三千威¶儀假稱道戒詣佛受法改
作天尊勤行作佛¶轉為金闕本行迴為本相佛言題
<pb:KR6r0138_SBCK_012-4a>
作道言¶横託佛法之威儀倣習衆僧之法式或持¶真
當偽詎識是非飜正入邪豈知顛倒事同¶癡賊竊狐
裘而反披有&KR0011;愚夫盗珠瓔而倒¶著如斯條&KR0011;數亦
衆多略舉二三不可覼縷¶但傅奕曾爲道士身服黄
衣不遵李老無爲¶之風專行張陵兵吏之法或身爲
米賊聚歛¶無端名稱&KR0017;卒呪咀寧忌湯沐梳櫛與俗¶
既同耽荒愛慾將世何别加以内懷嫉意外¶肆狂言
誹&KR0618;紛紜罵詈重疊此而可忍孰不¶可容今依事條
次第決破願垂聖鑒少詳覽¶焉¶奕言衆僧剃髮染衣
不謁帝王違離父母非¶忠孝者今之道士戴幘冠巾
<pb:KR6r0138_SBCK_012-4b>
應拜時君在家¶侍養為忠孝不今既不然豈獨偏責
夫論忠¶者事君以盡命狥義以忘身孝者奉親竭¶誠
存沒以資濟故道安直諫以輔秦佛圖忠¶言以匡趙
目連捧鉢而飼母釋迦擔棺而葬¶親寧國濟家豈非
忠孝也不如道士張魯亂¶於漢朝孫恩反於晉國陳
瑞習道而夷族公¶旗學仙而滅門亂國破家豈有忠
孝也¶又言衆僧仇疋内通衣形外隔夭胎殺子違¶禮
逆天者今道士既含氣修齋交接受道應¶護胎生子
順理合天此則伉儷久成隂陽本¶合而無産孕真是
夭胎宜簡令作民使其養<md:KR6r0138_T_012-0169c>¶子增加户口添足兵丁豈
<pb:KR6r0138_SBCK_012-5a>
非益國利民者乎¶又言僧有十萬六十已還簡令作
丁則兵強¶農勸者夫論兵強者尋衆僧之&KR0011;稟如來
之¶教食唯米麫之素供唯芋蒻之質體瘠力¶羸心虚
氣弱不折生草詎踐蜫蟲習忍修慈¶好生惡殺對敵
多怯下手必疑徒勞行陣無¶益兵勢也如論道士人
足數萬祭三事五受¶禁行符章奏必宰雞肫祭醮要
求酒脯臠膾¶醑醪恣其醉飽體肥力壯心勇氣強安
忍無¶親惡生好殺臨陣必勇下手不疑列以軍伍¶決
強兵勢若校其力則道士強論其德衆僧¶勝去取之
宜斷可知矣¶若言躬耕力作以為農勸者此由局見
<pb:KR6r0138_SBCK_012-5b>
未是¶通途夫俗不可以一禮齊政不可以一道治¶士
不可以一行取民不可以一業成故漢書¶貨殖部云
古之四民不得雜處士相與言仁¶義於閒宴工相與
議&KR0458;巧於官府商相與語¶財利於市井農相與議稼
穡於田野此四者¶各安其居而樂其業故得財成天
地之宜用¶資國家之利今者衆僧亦各有業論其内
以¶慈忍推心即是士之仁義語其外權巧化¶物即是
工之&KR0458;能談其行以施報相酬即是¶商之市井語其
道以自他兼濟即是農之力¶田此則克誠可以感&KR0017;
神唯德能以動天¶地運慈心以降澤布恩惠以潤時
<pb:KR6r0138_SBCK_012-6a>
故善政者¶驟雨隨車飛螟避境隴麥&KR0031;穟成禾九栽
蓋¶由善政之功匪唯懃農之力者矣¶又言欲令衆僧
拜謁帝王編於朝典者此之¶一見迷倒最深既自落
坑引他墜井欲令同<md:KR6r0138_T_012-0170a>¶陷其可得乎昔桓玄&KR0434;逆狂勃
無道已有¶此論朝議不從云沙門釋子剃髪染衣許
其¶方外之人不拘域中之禮故袈裟偏袒非朝¶宗之
服鉢盂錫杖豈廊廟之器而玄悖逆固¶執不悛既屈
辱三尊飄蕩七廟民怨神怒衆¶叛親離軍敗於東陵
身喪於西浦覆車明鑒¶孰不誡哉我大唐皇帝命聖
挺生應休明之¶期當㑹昌之運止塗息炭拔溺濟沈
<pb:KR6r0138_SBCK_012-6b>
弘聖教¶以訓民垂至仁以育物年和嵗稔氣阜時昌¶
至德玄功疇能殫紀加以内懐四信外奉三¶尊屈乗
轝而歸依降冕旒而迴向故得八方¶稽䫙萬國朝風
豈責離俗之人令備在家之¶禮今道士披褐執板戴
幘冠巾既服臣吏之¶衣須行朝謁之禮昔天師貴士
尚拜帝王今¶&KR0017;卒賤夫須跪卿相宜令道士習其師
法朝¶謁帝王參拜官長編於朝典不亦宜乎¶論言案
漢魏已來時經九代其間道士左道¶亂朝妖言犯國
者披閲圖史何世而無後漢¶獻帝張陵張魯詐說&KR0017;
語假作讖書云漢祚¶滅後黄衣得天下遂與鉅鹿張
<pb:KR6r0138_SBCK_012-7a>
角逺為外應¶造黄巾披黄帔聚合徒衆誑誘愚民謀¶
危社稷尋被誅滅故禮云左道亂羣者殺之¶今者道
士不著李老參朝之服乃披張魯亂¶國之衣師弟相
承賊行不改人數既多共結¶賊黨或致窺覦寧不僃
預計數有五萬簡令¶作丁年稅貲租嵗産男女則利
國益民强兵¶農勸如槩愚見其如法者遵而奉之其
違禁¶者廢而使之庶莠稗一除田苗鬱茂姦邪既¶遣
徒衆肅清豈不善歟<md:KR6r0138_T_012-0170b>¶第二決破寺作草堂土舍則秦皇漢武為有¶德之君¶
者槩聞法身無象應物有方故假現全身置¶于多寳
<pb:KR6r0138_SBCK_012-7b>
之塔權分碎質流乎阿育之龕故¶能聚散隨縁存亡
任物聖力權變不可思議¶但佛生天竺隨其土風葬
必闍維收必起塔¶塔即是廟廟者貌也祭祀承事如
貌存焉今¶之國家宗廟社稷&KR0011;皆然也但如來滅度
一¶百年後有阿輸伽王鐵輪御世以威德使&KR0017;¶神修
相力興靈廟故八萬四千之塔不日而¶成千柱百梁
之堂匪朝而就詎勞人力自¶是神功豈以凡夫之情
而疑聖賢之事何異¶斗筲測大海尺寸量虚空其可
得乎舍利東¶流吳王創感僧㑹稽請丹誠至而忽臨
孫權¶驗試砧磓陷而彌固於是騰光上徹照灼斧¶扆
<pb:KR6r0138_SBCK_012-8a>
之間發彩&KR0342;通鬱映巖廊之下㑹時欣躍¶廣讚威靈
爰及朝臣聞皆信伏即爲建塔幷¶置伽藍緣是江左
大弘佛事豈若太上骨朽¶於關中别無舍利天師體
葬於蛇腹詎有¶遺身靡所依慿便生妖詐聞佛有舍
利八斛¶用表遺身遂畜小石二枚以代仙卵然仙卵¶
本狂豕之隂玄壇乃老&KR0017;之廟若言舍利胡¶骨理勝
狂豕之隂佛圖胡&KR0193;寧同老&KR0017;之廟¶豈可以髙下相
況等級寄言故今道士見舍¶利如眼梗詎肯歸依覩
浮圖若心刺專謀破¶毀徒懐邪惡其可得乎歷代已
來爲帝王者¶並夙種善根多懐正信傾珍造塔撤寳
<pb:KR6r0138_SBCK_012-8b>
崇真¶皆欲伸其追逺之誠致其如在之敬故繕¶興九
級備盡莊嚴式構百梁窮其壯麗致使<md:KR6r0138_T_012-0170c>¶貧人捧奠則
梵宫立成長者絣繩天堂即現¶因果之道斯理皎然
闇識之徒弗能悟矣¶論言案仁王經世間帝王有其
五種一粟散¶王威德最劣二鐵輪王治閻浮提三銅
輪王¶兼二天下四銀輪王化三天下五金輪王綂¶四
天下此之五王論其位上下不同語其德¶勝劣有異
推秦皇漢武閻浮提内唯王震旦¶五種王中粟散王
也斯乃德劣而居勝殿位¶卑而處高臺不以恩惠感
人專以鞭撻使物¶致神祇憤責民庶呼嗟故史官貶
<pb:KR6r0138_SBCK_012-9a>
之以為無¶道又身沒之後盛造墳陵費損萬金勞役
百¶姓於是骨肉消散靈影滅無年代寂寥威福¶何在
我釋迦應世德位獨高道冠百靈神超¶萬億聖中極
聖德過千聖之前王中法王位¶居百王之上豈伊秦
皇漢武而校其優劣者¶哉佛則德高而居勝殿位極
而處高臺唯以¶德化感人不用鞭撻使物自有帝王
喜捨靈¶神影助滅度之後為興塔廟舍利不滅威靈¶
尚存毁之立見惡徵破之眼看致禍故吳主¶孫皓奢
淫苛虐不忌罪福言無報應掘得銅¶像令置廁前至
四月八日小便像頭云今八¶日以灌爾頂須㬰之間
<pb:KR6r0138_SBCK_012-9b>
即患隂痛苦毒難¶堪太史占之云犯大神遍禱靈祇
都無降異¶後聞&KR0003;佛方乃驚惶自慨前過即遣迎像
香¶湯沐浴叩頭謝過應聲即愈緣是生信戒懼¶終身
又宋臣謝晦身臨荆州城内有五層寺¶寺有舍利塔
晦性凶勃先無誠信云寺塔¶不宜在城令毁而出之
於是自領軍士直至¶塔前衆皆戰慄莫敢舉手晦遂
嚴鼓駈逼軍<md:KR6r0138_T_012-0171a>¶人撞擊龕門破斫尊像俄而雲霧闇地
風塵¶漲天晦及軍人身&KR0041;灰土以手拭之皮肉隨¶落
遂成惡疾遍身&KR0746;瘡不久叛逆尋被誅滅¶此事並如
宋宣驗記&KR0003;略依記傳疏此事條¶示諸未悟曉其心
<pb:KR6r0138_SBCK_012-10a>
目耳如槩愚見釋迦應世¶物共尊崇在昔之時已有
寺塔今之造者請¶而存之李老棄世止尚虚無在世
之時全¶無館舍今之奢競請宜省之¶
第三決破諸州及縣減省寺塔則民安國治¶者槩聞
在昔明王恭已南靣智擬天地不自¶慮也辯雕萬物
不自說也何則勞於求士¶逸於驅使之任役得其人
天下自治故訪¶道宣室思政明堂揆務分司㳂方授
職八愷¶並列十亂當朝用能保乂國家克寧社稷¶於
是弘慈悲之化緩賦而恤貧行至仁之教¶省刑而慎
獄敷德澤逺至而邇安定成功制¶禮而作樂斯為至
<pb:KR6r0138_SBCK_012-10b>
治可得而稱故書云治國¶以安民為基安民以良吏
為本若得其人則¶國安非其人則民亂故知忠臣良
吏可以治¶國安民者也然須崇善建福樹果修因敬
事¶神明承奉靈廟豈可毁塔廢廟併寺逐僧靈¶祇為
徴禍福須慎而奕凶勃專肆狂言聖朝¶明鑒理無致
惑¶論言竊見標&KR0035;為社立甎石以稱君累土成¶壇束
茅纂而為飾至於急危求請微有威¶靈雨旱祇誠片
致恩福況佛神儀嶷爾靈相¶儼然而欲輕毁其可得
也自漢明感夢寺興¶白馬之名孫權驗瑞塔始建初
之號自斯厥¶後相係而興向若神道泯無帝王豈應
<pb:KR6r0138_SBCK_012-11a>
敬事<md:KR6r0138_T_012-0171b>¶威靈歇滅國主寧復遵承並以目驗身臨故¶使
歸依迴向未若道家都無承據李老事周¶之日未有
玄壇張陵謀漢之晨方興觀舍故¶後漢順帝中有沛
人張陵客遊蜀土聞古老¶相傳云昔漢髙祖應二十
四氣祭二十四山¶遂王有天下陵不度德遂搆此謀
殺牛祭祀¶二十四所置以土壇戴以草屋稱二十四
治¶治館之興始乎此也二十三所在於蜀地尹¶喜一
所在於咸陽於是誑誘愚民招合兇黨¶歛租稅米謀
為亂階時被蛇吞逆釁弗作¶至孫張魯禍亂方興起
於漢中為曹操誅滅¶自爾迄今羣孽相係依託治館
<pb:KR6r0138_SBCK_012-11b>
恒作妖邪故¶漢順帝中平元年鉅鹿人張角自稱黄
天部¶師有三十六將皆著黄布巾逺與張魯相應¶衆
至十萬焚燒鄴城漢遣何南尹何進將¶兵討滅又晉
武帝咸寧二年為道士陳瑞以¶左道惑衆自號天師
徒附數千積有嵗月為¶益州刺史王濬誅滅又晉文
帝太和元年彭¶城道士盧&KR0762;自號大道祭酒以邪術
惑衆聚¶合徒黨向晨攻廣漢門云迎海西公殿中桓¶
秘等覺知與戰尋並誅斬又梁武帝大同五¶年道士
&KR0061;旍妖言惑衆行禁歩崗官軍收¶掩尋被戮滅至隋
開皇十年綿州昌隆縣道¶士蒲童與左童二人在崩
<pb:KR6r0138_SBCK_012-12a>
漢館自稱得聖¶誑惑人民重牀至屋却坐其上云十
五童女¶方堪受法令女登牀以幕圍繞遂便姦匿如¶
此經月計所姦女出數百人後事發覺因遂¶逃亡又
開皇十八年益州道士韓朗綿州道¶士黃儒林扇惑
蜀王令興惡逆云欲建大事<md:KR6r0138_T_012-0171c>¶須藉勝緣遂教蜀王傾
倉竭庫造千尺道像¶建千日大齋畫先帝&KR0305;反縛頭
手呪而厭之¶河北公趙仲卿檢察得實送身京省被
問伏¶罪出市被刑今大唐革命妖惑尚興以去武¶德
三年綿州昌隆縣民李望先事黃老恒作¶妖邪去大
業季年有道士蒲子真微閒道術¶被送東京至梁漢
<pb:KR6r0138_SBCK_012-12b>
身死因葬在彼而李望矯¶假云子真近還又彼縣山
側有一石室巖穴¶幽闇人莫敢窺望乃依慿以作妖
詐在明則¶張喉大語領納通傳入闇則噎氣小聲詐
&KR0003;¶禍福遂令正直檀越幾致迴向邪曲愚夫理¶宜尋
信道士傳說達縣聞州官人初檢並皆¶信受後刺史
李大禮云此事非輕必須申奏¶要假親驗方定是非
遂與闔州官人并道士¶等一百餘&KR0016;同乗鞍馬競飾
衣巾多料祭¶盤倍科醮物酒脯雜味任彼所須同至
窟前¶再拜祈請望時詐答聞者傾心唯巴西縣令¶樂
世質深達機情知其誑詐入闇密候見望¶咽聲質時
<pb:KR6r0138_SBCK_012-13a>
呵之望即款伏收禁州獄方欲科¶罪未經數日服藥
而終槩&KR0225;尋圖史博究古¶今記傳所聞眼目所見左
道亂政世有其人¶略出五三以為鑒誡願垂照覽宜
簡除之如¶槩愚見若行李老淸&KR0823;之道依而存之若
習¶張陵雜穢之法糺而廢之此則蕩彼妖邪去¶其殘
賤可謂止㬥息亂豈非治國安民者乎¶
第四決破僧尼衣布省齋則&KR0094;無横死貧人¶不饑¶槩
聞禀和合之氣成虚假之身外命所須藉¶衣食以資
養内報所恃依形神以存立形神<md:KR6r0138_T_012-0172a>¶不可孤立藉衣食
以資之衣食不可過費行¶廉恥以節之故遺教經云
<pb:KR6r0138_SBCK_012-13b>
比丘受食&KR0208;得支¶身又言著壞色衣以捨飾好斯為
明訓孰不¶遵行但如來制戒對根不同人有上下制
有¶寛急上則制之以急使其頓修下則授之以¶寛令
其漸進上制急者日唯一食食止菜蔬¶身止三衣衣
唯糞掃下制寛者食許兩時味¶通酥乳衣開十長服
許繒綿或有老病之僧¶身兼凍餒沈痾之士體困飢
寒須給其衣¶裘資其藥石此則上根不假衆具自爾
證真¶下輩要藉資緣方得悟道欲令一准其可得¶乎
若節僧尼衣布省齋濟貧活繭者計僧尼¶一齋止餐
一鉢一著唯衣數縑而言損田夫¶十口殺&KR0094;十萬者
<pb:KR6r0138_SBCK_012-14a>
計道士一醮酒脯百盤一¶年命綾千疋應捐千軍之
食殺萬億之&KR0094;而¶奕知道士損多揚癡不計僧尼費
少子細¶編論此全黨言君子弗聽如槩愚見宜斷¶道
士醮祭及以命綾此則有益於國家不損¶於民物若
縱而不禁損國害民¶聖上欽明寧不鑒照¶論言尋道
士盟經先受十戒次八十戒後一¶百八十戒及三百
大戒乃至坐起卧息三千¶威儀皆云秘要不妄授人
尋靈寳智慧上品¶十戒創首即言不色不欲心無放
蕩又消魔¶智慧經言見人妻子願出愛獄道士稟承
理¶應遵用而建首不行專事違犯何者戴巾執¶板似
<pb:KR6r0138_SBCK_012-14b>
欲依經而畜婦養兒還成破戒此則公¶行色欲竟不
知慙故違經戒寧應有愧何異¶雞雀對户交欲而無
羞狗豕當衢行婬而無<md:KR6r0138_T_012-0172b>¶恥多飲醎水忘失思微縱恣
六情違犯十戒¶初之一戒既破不持後之三千理廢
無用符¶錄科禁何所施行又依老子金丹之經真人¶
内朝之律朔望之際侍師私房情意相親¶男女交接
使四目二鼻上下相當兩口兩舌¶彼此相對隂陽既
接精氣遂通此則夫婦禮¶成男女道合以斯修道道
不可修以此出¶家家寧可出顛倒迷惑何其甚哉又
言佛是¶&KR0219;兒理豐智慧觀音戲&KR0458;實足權竒不同祭
<pb:KR6r0138_SBCK_012-15a>
酒亂朝癡無智慧天師蛇螫詎有神通夫免¶禁釋囚
諸佛大慈拔苦除害觀音至行祈恩¶自施非詐誘而
覔財報德出心豈迫愶而¶取物若觀音慈悲拔獄即
是詃囚天師行禁¶殺怨應為斬士然佛覩善則勸聞
惡則憐慈¶悲平等怨親無二老子亦言其善者吾亦
善¶之其不善者吾亦善之不如天師事五將三¶神四
司九府受呪咀之法行禁厭之符怨者¶令顛狂失心
憎者使驚怖失命此真世俗之¶惡神人間之殺&KR0017;也
如槩愚見今時道士塗¶炭合氣禁呪章符此並非李
老正言乃是張¶陵邪法妖惑誑詐損國害民請宜禁
<pb:KR6r0138_SBCK_012-15b>
斷息其¶邪偽也¶
第五決破斷僧尼䝻貯則百姓豐滿將士皆¶富¶槩聞
八大覺行以少欲標先五比丘名以乞¶士為最故少
欲省事無復經營之憂乞士任¶緣寧有藏積之累老
子云多藏必亡又周禮¶云積而能散積而能散則行
合檀那多藏必¶亡則言符聖㫖尋老子行無為之道
專任淸<md:KR6r0138_T_012-0172c>¶虚修寂靜之心弗營世務然今道士都不遵¶
承故二錄大齋三元慶㑹招合愚黨誘誑迷¶徒設厨
食以邀賔置酒鮭以待客遂使監齋¶分肉事等庖丁
觀主典鮭還如屠士肉須乾¶腊雜血便吞酒使淸醇
<pb:KR6r0138_SBCK_012-16a>
半糟即歠饕餮難滿¶縱恣無猒加以多料紬綾以為
命綵廣科黍¶麥持作道租&KR0342;此興生積聚盈庫因斯
畨轉¶䝻貯連倉溪壑之心寧知滿極至於高門仕¶族
判不歸從下姓田夫偏來湊集非是崇其¶道法直為
貪其酒鮭猥雜繁多弗可殫述加¶以徒衆卑末人品
凡庸故出家沙門多是貴¶勝在觀道士例是卑微故
梁武帝登祚之後¶施身入寺供養衆僧隋帝之時秦
孝王兒捨¶位出家修行佛法未曾聞一帝王施身入
觀¶未曾見一王子出家事道自餘高門士族貴勝¶豪
家或有夫婦相辭俱時離俗男女相勸同¶共出家目
<pb:KR6r0138_SBCK_012-16b>
見耳聞何待言&KR0003;若言斷僧尼䝻¶貯令軍民富足者
夫論貧富皆是業緣貴賤¶並關運命愚智不可易慮
妍醜弗可換身¶故經云果報好惡定之於業書云命
相吉凶¶懸之於天以此言之軍民業貧者與之而弗¶
得必其相富者任置而恒豐故漢文帝以夢¶而寵鄧
通相者占通貧而餓死帝曰能富在¶我何謂貧乎與
之銅山專任冶鑄後遭事逃¶避餓死人家又寧稟離
王侍婢有娠相者占¶之貴而當王王曰非我之胤便
欲殺之婢¶曰氣從天來故我有娠及子之産王謂不¶
祥捐圈則猪&KR0821;棄欄則馬乳而得不死卒為¶夫餘之
<pb:KR6r0138_SBCK_012-17a>
王故知業緣命運定於冥兆終然不<md:KR6r0138_T_012-0173a>¶變弗可與奪也
論言案經所明業果不謬¶作善得福為惡受殃斯理
皎然如何致惑今¶若引經據理彌益其深迷且依書
指事以開其¶淺識何者昔武丁之時亳有桑穀共生
于朝¶太史占曰野草生朝朝其亡矣武丁恐懼側¶身
修善桑穀枯死殷道中興豈非為善而有¶福也又帝
辛之時有雀生烏在城之隅太史¶占曰以小生大國
家必昌帝辛驕㬥不修善¶政殷國遂亡豈非為惡之
有殃也如奕所言¶將生時之實貨買死後之虗名意
謂生時¶布施死後無報愚闇之甚矣可與言眼見¶春
<pb:KR6r0138_SBCK_012-17b>
時種殖空竭倉儲秋收冬藏充牣府庫故¶施有來報
感胎㲲之與掌錢德必現酬致¶衘珠之與負鹿此並
經籍明證何可致疑又¶言禮佛不得尊豪設齋不得
富貴者尋國家¶太廟先皇之靈百神陪侍萬民恃賴
至尊拜¶跪故得居大位而處尊名臣吏鞠躬荷寵靈¶
而享富貴況佛法王威神髙逺徳過千聖道¶冠百靈
禮拜祈誠理當富貴歸依懇至必致¶尊豪昔人一瓢
以濟餒夫尚得扶輪相報¶今一齋以供大聖寧無福
祿相酬科&KR0011;而言¶理無致惑如槩所見䝻貯有二一
則是衆佛¶已先聽二則是私如來久制此開衆禁私
<pb:KR6r0138_SBCK_012-18a>
大¶聖明訓宜令道士習此成規禁私開衆漸學¶佛法
故春秋云齊桓公問禮於左師與子産¶左師曰夫禮
者天之經地之義民之行也大¶國用之小國習之今
道習於佛&KR0011;同此也¶
第六決破帝王無佛則大治年長有佛則虐¶政祚短<md:KR6r0138_T_012-0173b>¶槩聞中國者三千日月萬二千天地之中¶央也故有
輪王迭出聖主繼興御七寳而王¶四天行十善而被
萬國開平等之化和怨以¶睦親扇慈悲之風勝殘而
去殺故得不威不¶怒物以之行不役不勞民以之治
自大劫將¶邁淳風將澆至德云衰正氣斯殄於是五
<pb:KR6r0138_SBCK_012-18b>
濁¶鼎沸三災競起十六大國各擅尊名八十聚¶落咸
據封域競尋戈劒爭事廢興彼此貪殘¶更相屠害故
釋迦愍斯塗炭哀其沈溺陳經¶教勸善以誘賢制戒
律禁惡以懲罪皆令息¶妄歸真還源返本比乎中原
之地上古之初¶世朴時淳書契未作民澆俗偽典籍
方興故¶周公不出於上皇孔子唯生於下代制禮作¶
樂導俗訓民致治興風匡時救弊皆欲令止¶澆息競
返素還淳比於釋迦其揆一也若見言¶帝王未有佛
法之前則大治年長有佛法之¶後則虐政祚短不得
事佛像不得讀佛經者¶科&KR0011;而言帝王未有周孔之
<pb:KR6r0138_SBCK_012-19a>
前則大治年長¶有周孔之後則虐政祚短亦不得祭
周孔神¶行周孔教理豈然乎但無佛無法人不知逺¶
惡以修善無禮無教世不識事君以養親以¶此而推
禮教不可一日而虧佛法豈得暫時¶而廢也¶論言尋
奕所引自後漢光武已前無佛法則¶祚久長年子必
嗣父臣不&KR0434;君從漢明已後¶為有佛法子弗嗣父臣
多&KR0434;君驗奕此言知¶其庸闇雖引圖史弗究始終&KR0225;
尋上代已來¶為帝王者或一身而絶或累世而亡如
帝¶摰少昊治政繁雜九&KR0058;作亂其嗣不肖一世即<md:KR6r0138_T_012-0173c>¶亡
帝摰亦無正嗣治不滿朞一身而滅自後¶唐堯虞舜
<pb:KR6r0138_SBCK_012-19b>
子皆不肖一身絶滅夏桀殷紂並¶皆㬥虐為臣所誅
其間或為臣而&KR0434;君如羿¶之與寒浞或為弟而奪兄
如仲壬之與雍已¶至乎周世子朝之逐敬王子廢父
也暨乎秦¶室趙髙之殺二世臣殺君也至前漢吕后
亂¶朝王莽&KR0434;政此豈有佛法使之然也若言自¶漢明
已後迄乎蕭齊皆為崇佛法虐政祚短¶至於宇文既
破滅佛法應善政祚長而奕盡¶蕭齊則論至宇文不
説非但誑惑民庶亦¶乃欺罔聖朝以此而論事合繩
劾但宇文¶&KR0434;魏而立虐政無道君臣猜貳兄弟相誅
陵¶蔑聖賢毁破佛法治唯五主二十四年推此¶一條
<pb:KR6r0138_SBCK_012-20a>
帝王無佛法則虐政祚短有佛法則善¶政祚長近代
同知寧不信也但奕太史之官¶委任處重須慎機密
無得妄言故古者聖人¶當言而懼發言而憂而奕不
慮禍福專事妖¶邪或置後引初或&KR0046;首露尾藏護道
法&KR0618;¶毁佛僧唯事偏辭竟無正語聖朝明鑒寧不¶察
哉如槩愚見帝王欲得祚久年長者必須¶興隆佛法
樹善修功慈育羣民勝殘去殺明¶死生之分守止足
之心納忠諫之言逺佞謟¶之說如此則三十之期自
逺七百之祚悠¶長故淮南子曰夫天下有貴而非位
勢有壽¶而非千嵗適情知足則貴矣明死生之分則
<pb:KR6r0138_SBCK_012-20b>
壽矣¶
第七決破封周孔之教送與西域而胡必不¶肯行用¶
槩聞仲尼逝而微言絶弟子喪而大義乖自<md:KR6r0138_T_012-0174a>¶爾詩書
紛然淆亂至秦皇焚滅典籍散亡漢¶武聿興文藝還
闡至於處大庭之館居玄宫¶之室習無為之道行不
言之教以謙挹為德¶卑弱為心專任清虚杜絶仁義
務存嘉遁委¶棄身名九流之中則道家之流也故漢
書藝¶文志云道流者蓋出於史官歷記成敗古今¶之
道有三十七家今之李老蓋一家耳至於¶建康莊之
第築碣石之宫闡儒學之宗弘文¶藝之術興&KR0022;制治
<pb:KR6r0138_SBCK_012-21a>
導俗訓民禮樂緝修憲章¶攸序九流之内儒學之流
也故漢書藝文志¶云儒流者蓋出於司徒之官辨隂
陽明教化¶宗堯舜師仲尼有五十二家今儒學所傳
也¶九流之中二化為最百家之内兩學為先用¶各有
宜弗可廢也何者道法是虚無之唱而¶違俗不可以
救弊儒術乃教化之談而順民¶可以導物考而言之
非無優降尋李老專任¶無為止求自度心無廣濟行
闕兼他片同¶聲聞之自利也故清淨法行經云摩訶
迦葉¶化為老子迦葉既是小心老子又無大志法¶行
之言信而非謬也孔子以術藝訓人禮教¶齊俗少習
<pb:KR6r0138_SBCK_012-21b>
利他漸學兼濟片同菩薩之利他¶也故清淨法行經
云儒童菩薩化作孔丘儒¶童既是大心孔丘復有兼
濟法行之&KR0003;理豈¶虚哉考乎李典爰及孔經教迹乃
分理致終¶一若言封周孔之教送與西域而胡必不
行¶奕意豈不云胡教來此漢人亦不得受科&KR0011;¶而言
升降懸矣尋佛是大聖化滿十方逺降¶威靈漢明親
覩君臣欣感民庶歸心故遣使¶西行逺到天竺摩騰
隨至傳化迄今周孔少<md:KR6r0138_T_012-0174b>¶聖徳局一方不能逺降威靈
使彼親感故西¶域之人無緣生信亦不逺此迎周孔
之經為¶此禮教不行西土以此而推抑可知矣¶論言
<pb:KR6r0138_SBCK_012-22a>
尋辛夘夜明魯史傳其化迹丙子星㪍¶漢&KR0125;記其威
靈然後像教西移法流東漸自¶摩騰降漢創譯真言
岌多入隋盛飜釋典¶藤皮貝葉逺傳天竺之文玉牒
金牋近飜震¶旦之語爾來流演迄至于今從漢明已
來時¶經一十五代譯人一百九十有六所出經律¶記
論二千一百四十五部合有六千一百五¶十二卷此
並梵音所演天竺所傳論其龍窟¶經厨十分而未盡
鷲山法藏萬倍而何窮今¶之所飜蓋少多耳考其帝
代尋其圖史典誥¶明據奚可致疑&KR0225;尋道家所注經
籍昔無今¶有真少偽多如藝文志明於道流雖有三
<pb:KR6r0138_SBCK_012-22b>
十¶七家七百九十三篇唯七家八十二篇明李¶老清
虚自守之道自餘三十家七百一十一¶篇乃明帝王
治化古今之道故後漢書法本¶内傳云漢明帝永平
十四年正月一日朝正¶之次五嶽十八觀諸山道士
禇善信等六百¶九十人聞攝摩騰竺法蘭等將佛經
像來到¶洛陽傾國敬崇率土歸向信等内懷惡嫉¶求
欲校量盡將道家經書合三十七部七百¶四十四卷
當時對燒並皆焚燼善信等慚憤¶感激而死以此而
推漢明之時道家經書¶只有三十七部七百四十四
卷雖有多軸非¶盡道經唯五百九卷是天尊道君所
<pb:KR6r0138_SBCK_012-23a>
說餘二¶百三十五卷乃黄老等諸子之書自爾已來¶
過此數者並是道士增加妄造不可承信爰<md:KR6r0138_T_012-0174c>¶至宋朝
道士陸修靜答宋明帝云道家經書¶并藥方符圖總
有一千二百二十八卷唯此¶為正餘者並非而今道
士或出情製造或改¶換佛經添足目錄增加部袠云
有二千四十¶卷復過前數幾許浪言請問道士後出
之¶經為是天尊更說為是老子前陳縱使說經¶應有
處所為是何帝何時何年何月如必¶有據容得流傳
如其詐妄理合刋削又俗士¶所製取作道經此之流
&KR0011;數亦多矣如太玄¶經&KR0045;雄所造洞玄經王襃所製
<pb:KR6r0138_SBCK_012-23b>
指歸經嚴君¶平造三皇經鮑靜所製開天經張泮所
造化¶胡經王浮所製或取盤古之傳或取諸子之¶篇
假認俗書以為道教偷竊釋典持作老經¶前已略陳
不能重述似貧人罄窘盗他寳為¶家財飢者困窮噉
芻芥為美食如槩所見老¶子二篇正是道經依令行
之自餘諸部皆是¶妄認事須正之庶知道與佛殊李
將釋别¶則使䑕璞不濫雉鳯條分後學之徒豈應¶謬
歟¶
第八決破綂論佛法虚多實少道人假&KR0003;¶槩聞真身
絶待非形方質礙可求至理出情¶豈言談語論可得
<pb:KR6r0138_SBCK_012-24a>
大矣哉蕩蕩乎大道之外¶妙矣哉超絶乎真一之表
於是四句頓亡百¶非洞遣窮言極慮物莫能名者哉
但妄識悠¶悠迷情蠢蠢縱四狂而弗惺耽五醉而長
昬¶故大聖垂慈志存拯拔於是開五乗之迹¶通四辯
之音非身現身身滿於法界無&KR0003;示¶&KR0003;&KR0003;遍乎大千
故有微塵化身分散而莫盡¶恒沙法藏流演而無窮
故須彌圖經云寳<md:KR6r0138_T_012-0175a>¶應聲菩薩化為伏羲吉祥菩薩化
作女媧儒¶童應化作孔丘迦葉化為李老妙德託身
開¶士能儒誕孕國師又&KR0314;槃經云所有經書¶記論伎
藝文章皆是佛法以此而推三皇¶五帝孔李周莊皆
<pb:KR6r0138_SBCK_012-24b>
是菩薩化身所收文字圖¶書詩章禮樂並是諸佛法
藏所攝文理昭然¶豈為虚妄而奕執言謬理覩化迷
真專以形¶迹見譏名器相局將泥木以毁聖持鐫畫
以¶難真然鐫畫代真寧是真佛泥木表聖非即¶聖人
故佛有覺名假名非實佛有形像假像¶非真非真而
立像為令因像以悟真非實¶以施名為令因名以悟
實無名無實悟者所¶以豁虛非像非真造人所以玄
㑹妙哉斯¶言之至也深矣斯理之極也而奕闇於深
理¶迷於業報弗矜身後唯計眼前若言欲求富¶貴唯
須壯馬負鐵効力疆&KR0163;不須造像修功¶以祈福力者
<pb:KR6r0138_SBCK_012-25a>
武周壯馬最多世充厚鉀不少¶効力征戰固守疆場
常應富貴今者何在若¶言欲得布絹豐饒穀米成熟
但栽蒔桑麻積¶聚爛糞不須寫&KR0314;槃千部誦法華百
遍以祈¶福力者建德廣占桑田薛舉大足馬糞長應¶
積殖多納倉厨今復何在若言欲得糧貯充¶牣耕穫
弗愆但開渠引水灌畦注埠不須轉¶海龍王經十部
以求雨潤者蕭銑據有荆州¶堤堰倍常沃潤應課收
納保據封疆今復何¶在以此而推我¶大唐皇帝内則
樹善慿福外則應天順民故¶得華戎率從羣兇授首
倉庫&KR0182;牣封域廓淸¶若非内外福饗豈能剋定艱難
<pb:KR6r0138_SBCK_012-25b>
者也若言欲<md:KR6r0138_T_012-0175b>¶求忠臣孝子佐世治民唯讀孝經一卷
孝子¶二篇不須廣讀佛經者尋此經但明世間忠¶孝
未及出世忠孝何者夫處俗躬耕奉親以¶竭力出家
修道遵法以興慈竭力者答現前¶之小恩興慈者報
將來之大德雖暫乖敬養¶似若慢親終能濟拔方為
至孝斯則利沾三¶世豈唯旦夕之勞恩潤百生寧責
晨昬之養¶校其在生勝劣明矣若言老子二篇足明
忠¶臣孝子佐世治民者尋老子絶慮守真亡懷¶猒俗
捐親弗顧棄主如遺豈論奉孝守忠治¶民佐世也故
老子云吾所以有大患者為吾¶有身及吾無身有何
<pb:KR6r0138_SBCK_012-26a>
患乎此全猒身棄世¶弗可佐世也又言貴身有天下
者可以暫託¶不可久也河上公注云人君貴身而賤
人¶欲為天下主則可暫寄不可久居此令捨俗¶遺榮
不可以治民也尋傅奕負恃凶頑輕弄¶脣吻辭繁理
寡語少罵多縱瞋毒以中人逞¶惡言以迷俗於是梟
音醜氣稍滿村閭鴆響¶毒聲漸喧行路遂令無識邪
黨唱快相傳達¶見士流傷歎憐愍而偏護道法憎惡
佛僧物¶&KR0011;相感人畜同爾有&KR0011;蚩尤之犬吠於軒轅¶
盗跖之徒惡於夫子弗可怪也但奕覩佛法¶尊高衆
僧貴勝坐必居上行要在先帝王盛¶崇朝臣頂戴寺
<pb:KR6r0138_SBCK_012-26b>
塔宏壯齋供充盈民庶爭歸¶士女奔湊至於玄壇之
内事等荒村治觀之¶中還同廢社時因祭醮記酒肉
以招人或賴¶吉凶假送餉以來物故微沾識解弗受
欺誣¶少有信心豈從迎請愧斯寂寞恒有嫉心致¶使
虚構浮辭强相挫辱罵詈極其醜氣呪詛窮<md:KR6r0138_T_012-0175c>¶其惡言
誹&KR0618;弗忌殃尤譏毀寧計罪福縱¶令眼前焚蕩不稱
其心手下屠刑寧猒其快¶書云民惡其上獸惡其網
斯之謂歟昔¶崔晧&KR0003;魏太武令破滅佛法殺害僧尼
自於¶家内禮事尊像太武察得忿其矯誑即便誅¶戮
&KR2353;屍都市敇令行人咸糞其口太武還興¶佛法敬事
<pb:KR6r0138_SBCK_012-27a>
如初又周武帝狂悖無道毁滅佛¶法焚燒經像破壞
塔寺罷廢衆僧遂身生&KR0746;¶瘡惡疾而死斯並近代&KR0651;
驗靈崇著明聖¶上文思久已玄鑒奕之罪業方墜泥
黎永劫¶沈淪深可憐愍槩矜其邪謬曉以正言儻¶或
返迷去道何逺望諸同志咸識此心¶龍朔三年七月
十九日長安令清河公李義節於西明寺索破邪論
往光明寺經坊所立抄演訖以其月二十一日進了
<pb:KR6r0138_SBCK_012-27b>
廣弘明集卷第十二

# SB1_0480-114.png
# page missing
# SB1_0480-115.png
# page missing
